Programa  
electoralEleccions  
a les Corts  
espanyoles  
2019Programa eleccions generals 2019
Esquerra Republicana
PROGRAMA ELECCIONS GENERALS 2019
ÍNDEX
I. COMPROMÍS AMB LA LLIBERTAT ............................................................................................... 5
II. VA DE LLIBERTAT ........................................................................................................................ 7
1. ON SOM ..................................................................................................................................... 7
2. D’ON VENIM .............................................................................................................................. 8
3. QUÈ CAL FER ........................................................................................................................... 9
4. QUÈ HI ANEM A FER, AL CONGRÉS I AL SENAT ................................................................ 11
III. REPÚBLICA ÉS LLIBERTAT ..................................................................................................... 13
1. MONARQUIA O REPÚBLICA ....................................................................................................... 14
A) SUPEREM UN RÈGIM MONÀRQUIC HEREU DEL FRANQUISME ....................................... 14
una monarquia impune estendard de l’estat uniformitzador .................................................... 14
un sistema polític que afavoreix el conservadorisme i un senat útil només per al 155 ............ 15
les limitacions de la iniciativa legislativa al congrés dels diputats ............................................ 16
el veto al dret a decidir mitjançant consultes populars ............................................................ 17
els efectes de l’aplicació del 155 ............................................................................................. 17
B) CONSTRUÏM LA REPÚBLICA CATALANA DES DE BAIX ..................................................... 18
una república democràtica amb dret a decidir ......................................................................... 19
la república catalana com a oportunitat de canvi per a espanya ............................................. 20
una república europea implicada en la governança global ...................................................... 21
2. REPRESSIÓ O LLIBERTATS ....................................................................................................... 23
A) SUPEREM UN RÈGIM REPRESSOR I ARBITRARI ............................................................... 23
desmemòria històrica: el model espanyol d’impunitat ............................................................. 23
un estat confessional ............................................................................................................... 24
una justícia subordinada als poders fàctics ............................................................................. 25
discrecionalitat i desproporcionalitat judicial ............................................................................ 25
la llei mordassa i el retrocés de drets fonamentals .................................................................. 26
policia concebuda com a cos de repressió .............................................................................. 27
les clavegueres de l’estat ........................................................................................................ 27
exèrcit espanyol: abús, malbaratament i corrupció .................................................................. 27
indústria armamentística ......................................................................................................... 28
B) CONSTRUÏM LA REPÚBLICA DELS DRETS I LES LLIBERTATS  ....................................... 29
una república amb memòria democràtica ................................................................................ 29
una república laica amb llibertat de consciència ...................................................................... 30
una justícia independent garantia dels drets i llibertats de tothom .......................................... 31
un model de seguretat integral al servei de la ciutadania ........................................................ 33
una república solidària compromesa amb la pau i els drets humans ...................................... 34
1
Programa eleccions generals 2019
Esquerra Republicana
3. DISCRIMINACIÓ O IGUALTAT .................................................................................................... 37
A) SUPEREM UN RÈGIM MASCLISTA, HETEROPATRIARCAL I DISCRIMINADOR ................ 37
un sistema heteropatriarcal emparat en les estructures de poder ........................................... 37
un estat paternalista que discrimina el jovent .......................................................................... 38
B) CONSTRUÏM UNA REPÚBLICA FEMINISTA I EMANCIPADORA .......................................... 39
una república feminista amb igualtat efectiva entre dones i homes ......................................... 39
una república respectuosa amb la diversitat sexual i la identitat de gènere ............................ 41
una república emancipadora del jovent ................................................................................... 42
4. DESIGUALTAT O COHESIÓ SOCIAL ......................................................................................... 45
A) SUPEREM UN RÈGIM CLASSISTA QUE PERPETUA ELS PRIVILEGIS .............................. 45
un estat que accentua les desigualtats .................................................................................... 45
una fiscalitat per a les elits ...................................................................................................... 46
un sistema de pensions deficitari ............................................................................................. 47
infrafinançament en dependència ............................................................................................ 47
despesa militar vers despesa social ........................................................................................ 48
boicot a les mesures socials a catalunya ................................................................................ 48
B) CONSTRUÏM LA REPÚBLICA DEL BENESTAR .................................................................... 49
una república de benestar que redistribueixi la riquesa ........................................................... 50
una república amb pensions sostenibles ................................................................................. 52
un sistema de salut i social integrat i universal ........................................................................ 53
l’esport per a una societat saludable i cohesionada ................................................................ 54
5. PRECARIETAT O PROSPERITAT ............................................................................................... 56
A) SUPEREM UNA OLIGARQUIA EXTRACTIVA DE PORTES GIRATÒRIES ........................... 56
sistema financer, culpable de la crisi ....................................................................................... 57
privilegis de l’ibex 35 davant les pimes .................................................................................... 58
privilegis fiscals per a grans fortunes i per a l’especulació ...................................................... 58
frau fiscal i injustícia fiscal ....................................................................................................... 59
retallades en r+d+i a l’economia del futur ................................................................................ 60
asfíxia financera a les autonomies i als ens locals .................................................................. 60
un règim precaritzador ............................................................................................................ 62
B) CONSTRUÏM UNA REPÚBLICA EMPRENEDORA I AMB TREBALL DIGNE ......................... 63
una república emprenedora de prosperitat compartida i fiscalitat justa ................................... 64
un sector agrari  fort  i un  sector pesquer sostenible  per a una  alimentació  de qualitat  i
saludable ................................................................................................................................. 68
l’empresa, motor d’una economia productiva, circular, innovadora i solidària ......................... 71
un mercat més democràtic i conscient ................................................................................... 72
un model comercial equilibrat i un turisme sostenible ............................................................. 74
una universitat capdavantera per a una república avançada .................................................. 76
la recerca i la transferència de coneixement com a generadores d’oportunitats ..................... 77
la innovació tecnològica al servei de la ciutadania .................................................................. 79
una república amb treball i salari dignes ................................................................................. 81
un model català de relacions laborals amb un sindicalisme fort i compromès amb la classe
treballadora .............................................................................................................................. 84
2
Programa eleccions generals 2019
Esquerra Republicana
6. ESPECULACIÓ O SOSTENIBILITAT ........................................................................................... 86
A) SUPEREM UN RÈGIM CORRUPTE I MALBARATADOR ....................................................... 86
una administració sobredimensionada i burocratitzada ........................................................... 86
corrupció estructural i institucionalitzada ................................................................................. 87
una xarxa ferroviària ineficient ................................................................................................. 88
el model subsidiari dels aeroports ........................................................................................... 89
el control estatal dels ports ...................................................................................................... 90
la xarxa viària radial: autovies gratuïtes vers autopistes de peatge ......................................... 91
l’especulació de l’habitatge, desnonaments i pobresa energètica ........................................... 91
l’oligarquia de les elèctriques: contaminació, abús de preus i dependència de l’exterior ........ 92
l’estafa del castor ..................................................................................................................... 93
la desprotecció del medi ambient ........................................................................................... 93
destrucció a tota costa ............................................................................................................. 94
B) CONSTRUÏM UNA REPÚBLICA SOSTENIBLE I AMB EQUILIBRI TERRITORIAL ................ 94
una administració pública republicana: propera, eficient i transparent .................................... 95
un territori equilibrat i ben connectat ........................................................................................ 96
una república que garanteixi el dret a accedir a un habitatge digne ....................................... 98
un model mediambientalment sostenible, integral i innovador ................................................ 99
7. UNIFORMITAT O DIVERSITAT .................................................................................................. 102
A) SUPEREM UN ESTAT UNIFORME AL·LÈRGIC A LA DIFERÈNCIA .................................. 102
negació de la realitat pluricultural i plurilingüística ................................................................. 102
atac al model d’escola catalana ............................................................................................. 104
atac a l’espai català de mitjans de comunicació .................................................................... 104
persones estrangeres tractades com a mercaderia ............................................................... 105
B) CONSTRUÏM UNA REPÚBLICA DIVERSA CULTURALMENT AVANÇADA ........................ 106
el català, llengua vertebradora d’una societat plurilingüe ...................................................... 107
un projecte educatiu de país .................................................................................................. 109
una república creativa que inverteixi en cultura ..................................................................... 111
un espai de comunicació per a una ciutadania lliure i informada ........................................... 113
una república catalana per a una societat diversa ................................................................. 114
3
Programa eleccions generals 2019
Esquerra Republicana
PRESENTACIÓ
Us presentem el programa electoral d’Esquerra Republicana amb vista a les eleccions al Congrés i
al Senat del 28 d’abril. Es tracta d’un document que, més enllà de la tasca de coordinació realitzada
des de l’equip redactor, ha comptat amb les aportacions de diversos àmbits del partit –singularment
per part de les seves comissions sectorials –. Les línies mestres del document, a més, han estat
aprovades pel Consell Nacional. 
El programa electoral consta de dues parts ben diferenciades: en una –a l’apartat 2 – es fa un repàs
dels orígens i la significació de la present situació política a Catalunya, s’assenyalen  les principals
línies d’actuació estratègica de l’independentisme amb vista a l’etapa actual i s’explica el marc
general de la nostra futura actuació al Congrés i al Senat. L’altra part  –a l’apartat 3 –, clarament
programàtica, presenta les nostres principals propostes pel que fa al model d’estat, democràcia i
llibertats ciutadanes, polítiques d’igualtat, cohesió social, economia i treball, sostenibilitat i cultura,
educació i llengua. No hem volgut, però, fer-ho de manera convencional, sinó subratllant en tot
moment la nostra identitat política, centrada en el projecte de futura construcció de la República
Catalana. 
És per això que, més enllà de les propostes concretes que defensarem al Congrés i al Senat en
aquesta  legislatura,  hem  considerat  que  valia  la  pensa  posar  el  nostre  model  republicà  en
contraposició al que ens ofereix un règim del 78 caduc i en crisi. El propòsit de la nostra presència a
Madrid,  al  capdavall,  no  és  altre  que  el  de  maldar  per  fer  possible  l’exercici  del  dret  a
l’autodeterminació i la República Catalana.
El programa s’obre, a més, amb el Compromís amb la llibertat subscrit per les dones i els homes
que formen part de les candidatures d’Esquerra Republicana al Congrés i al Senat. 
4
Programa eleccions generals 2019
Esquerra Republicana
I. COMPROMÍS AMB LA LLIBERTAT
Les dones i els homes que integrem les candidatures al Congrés i al Senat d’Esquerra Republicana
som ben conscients del moment històric que viu el país i dels reptes de futur que té plantejats la
ciutadania de Catalunya. I sabem que les eleccions del 28-A s’inscriuen en un context marcat per la
crisi institucional del règim del 78 i per un clima de revenja i demagògia reaccionària en relació amb
Catalunya impulsada pels poders de l’Estat i per bona part de la classe política espanyola davant la
voluntat democràtica i pacífica de la ciutadania de construir un futur ple d’oportunitats. 
La defensa del dret a l’autodeterminació, la denúncia de l’existència d’una intolerable situació de
repressió  política  ‒amb  persones  injustament  empresonades  i  exiliades ‒ i  la  necessitat  de
recuperar els drets econòmics i socials que s’han anat laminant durant aquests anys de crisi
depenen, també, dels resultats que puguem obtenir en aquests comicis. Ara és el moment de fer-
nos sentir una altra vegada. 
I és per tot això que, sabent que els anhels del conjunt de la ciutadania de Catalunya van en la línia
d’afavorir una solució democràtica al conflicte amb l’Estat, nosaltres ens comprometem a treballar
per construir aquesta sortida política basada en els drets i en la democràcia, i adrecem a l’opinió
pública el següent Compromís amb la llibertat :
•Defensar el dret de la ciutadania de Catalunya a exercir el dret a l’autodeterminació a
través de la celebració d’un referèndum . És una reivindicació àmpliament majoritària en el si
de la ciutadania, profundament democràtica i sense la qual no serà possible solucionar el
conflicte entre Catalunya i l’Estat.
•Denunciar i combatre l’estratègia repressiva de l’Estat.  Cal posar fi definitivament a un
seguit de pràctiques repressives –judicials i policials – i de criminalització mediàtica que afecten
principalment  els independentistes,  però que toquen igualment  sectors  ben  diversos  de  la
societat –rapers, tuitaires, periodistes, líders d’entitats civils, etc.
•Ser la millor garantia pel que fa a la defensa dels drets i les llibertats de la ciutadania i
esdevenir un autèntic baluard a l’hora de barrar el pas a l’extrema dreta.
•Promoure els valors republicans, la transparència i el retiment de comptes  enfront d’un
estat monàrquic i conservador, amb una democràcia de baixa qualitat, amb inquietants zones
d’ombra i impunitat en els àmbits judicial, policial i de l’alt funcionariat.
•Combatre les desigualtats de gènere i ser inflexibles amb qualsevol  manifestació de
violència masclista. Les dones han de jugar un paper de primer ordre en la nostra societat i
els plantejaments feministes han d’inspirar el conjunt de les polítiques públiques.
•Protegir els interessos de les classes populars i l’economia innovadora i productiva des
d’uns postulats republicans i partidaris de la justícia social. 
•Reforçar el model català de ciutadania , obert a gent de totes les procedències i respectuós
amb els sentiments de pertinença de tothom. Cal superar els vells esquemes de nacionalisme
autoritari i fortament identitari que encara arrossega l’Estat espanyol.
•Fer una atenció especial a la defensa del marc nacional dels Països Catalans , reivindicant
en tot moment el dret a l’autodeterminació dels diferents territoris que els componen.
5
Programa eleccions generals 2019
Esquerra Republicana
•Generar espais d’actuació comuna amb les forces partidàries de la República Catalana. I
també teixir complicitats amb l’esquerra independentista del País Basc i Galícia i amb col·lectius
i moviments progressistes d’arreu de l’Estat. 
•Treballar per la República Catalana,  perquè és l’única alternativa per superar el règim del 78,
garantir la justícia social, la igualtat d’oportunitats, els drets i les llibertats. Perquè defensar la
República Catalana és defensar la democràcia i és defensar la llibertat. 
6
Programa eleccions generals 2019
Esquerra Republicana
II. VA DE LLIBERTAT 
1. ON SOM
Repressió  i  manca  de  reconeixement  de  la  voluntat  democràtica  de  la  ciutadania  de
Catalunya
Les eleccions del 28-A s’inscriuen en un context polític clarament condicionat per la negativa dels
dos governs espanyols que s’han succeït en aquesta legislatura –primer el del PP i, després de la
moció de censura contra Rajoy, el del PSOE – a donar una solució democràtica al conflicte de
Catalunya amb l’Estat. La coincidència del judici contra l’independentisme al Tribunal Suprem amb
el calendari electoral posa de relleu la constatació de tot plegat.
I és que el desenllaç de l’octubre català, amb l’aplicació de l’article 155 per part del govern espanyol
(amb el suport del PSOE) i l’empresonament o l’exili de la presidenta del Parlament i els principals
responsables del govern i el Parlament (així com dels presidents de l’ANC i Òmnium), va deixar un
balanç ambivalent: el republicanisme català no va ser capaç de culminar el seu objectiu principal
però, alhora, l’Estat espanyol va haver de pagar un preu altíssim pel fet d’haver recorregut a la
violència policial per impedir el referèndum: el de la seva deslegitimació definitiva a ulls de la
majoria de la societat catalana. I, a hores d’ara, un any i mig després d’aquells esdeveniments, es
comprova que, en la mesura que l’Estat es continuï mostrant incapaç d’abordar políticament la
situació a Catalunya, no estarà en condicions de superar la crisi institucional en què es troba
immers.  
Els mesos de la presidència de Pedro Sánchez han estat la millor prova d’aquesta manca de
voluntat  per  reconduir  la  situació  a  Catalunya  en  una  línia  de  respecte  al  sentir  de  la  seva
ciutadania. I és que, tot i trobar-se davant d’un PP afeblit per nombrosos casos de corrupció, el
govern del PSOE no ha tingut el coratge de prendre la iniciativa i abordar les coses amb maduresa i
altura de mires. Ha estat feble, erràtic i s’ha deixat arrossegar massa sovint per la virulència
reaccionària del nacionalisme espanyol més cridaner i anticatalà. I no poques vegades, a més, amb
els barons autonòmics socialistes competint en duresa contra l’independentisme amb Pablo Casado
i Albert Rivera.  I, malgrat les oportunitats per refer mínimament l’eix social, el govern Sánchez s’ha
acontentat amb minsos retocs estètics i no ha abordat els grans temes: la reforma laboral, la
sostenibilitat del sistema de pensions i la distribució equitativa dels recursos disponibles entre les
comunitats autònomes  –sistema d’ajut a la dependència, centres especials de treball, menors no
acompanyats etc –. El PSOE, sigui per frivolitat, sigui per cinisme i fred càlcul electoral, ha convocat
els comicis del 28-A sense haver donat resposta a la crisi catalana. Pedro Sánchez sembla incapaç
d’adonar-se  que,  sense  normalitzar  la  situació  a  Catalunya  a  través  del  respecte  al  dret  a
l’autodeterminació  de  la  seva  ciutadania,  ni s’aturarà  el possible  avenç  de  l’extrema  dreta  ni,
sobretot, no serà possible impulsar cap gran política social ni de reforma institucional digna d’aquest
nom. 
Esquerra Republicana, com a força principal i amb més credibilitat de l’independentisme, acudeix,
doncs, a aquests comicis amb la voluntat de defensar el dret a l’autodeterminació de Catalunya i
denunciar l’existència d’una situació de repressió política impròpia d’una democràcia de l’àmbit
europeu. Una situació de repressió que discorre en paral·lel a un palès retrocés de drets socials i
7
Programa eleccions generals 2019
Esquerra Republicana
garanties ciutadanes al conjunt de l’Estat. Ara, amb l’amenaça de l’auge de l’extrema dreta i d’una
retallada de drets encarà més dura a l’horitzó, toca recordar que sense el respecte a la voluntat
democràtica de la ciutadania de Catalunya no serà possible l’aprofundiment de les llibertats
públiques i del progrés social a l’Estat espanyol. Des d’aquest punt de vista, el republicanisme
català serà sempre el millor aliat dels sectors més avançats i progressistes de l’Estat espanyol que
malden per enviar el règim del 78, amb les línies vermelles que imposa, a la paperera de la història.
2. D’ON VENIM
Quinze anys de rebuig persistent a qualsevol proposta d’acord sorgida de Catalunya
La història recent de Catalunya ha estat marcada per la impossibilitat de trobar una resposta a les
aspiracions i als drets de la ciutadania de Catalunya en el marc estatal. Una impossibilitat que, de
fet, explica en bona part l’espectacular creixement de l’opció independentista en els darrers quinze
anys. 
En una primera etapa, iniciada el 2005 amb l’aprovació d’un nou text estatutari, per la negativa de la
classe política espanyola i els aparells de l’Estat a acceptar la proposta del Parlament i la ciutadania
de Catalunya, formulada exquisidament en clau de legalitat autonòmica. La sentència del Tribunal
Constitucional,  el  2010,  va  certificar  de  facto  el  fracàs  d’una  via  que  havia  desvetllat  grans
esperances i la necessitat de buscar un nou horitzó que superés la insostenible estretor del marc
autonòmic. Una estretor que implica haver de patir les conseqüències estructurals d’un espoli fiscal
cronificat que llasta la nostra capacitat per articular mesures impositives pròpies i unes polítiques
públiques eficaces, justes i al servei de tothom. Es va fer evident que sense sobirania política era
impossible impulsar les polítiques estructurals  ‒econòmiques, socials, culturals, d’infraestructures
etc.‒ que reclamava el país. 
I,  en  una  segona  etapa,  iniciada  el  2012  amb  el  definitiu  tomb  independentista  del  gros  del
catalanisme, en la qual tampoc no ha estat possible, tot i la sostinguda oferta de diàleg per part
catalana, arribar a un acord amb l’Estat per tal de celebrar un referèndum d’autodeterminació. Cal
subratllar, doncs, que la cadira buida  on mai s’han volgut asseure els successius governs espanyols
a l’hora de parlar políticament amb els representants polítics de Catalunya és un dels principals
factors que expliquen la situació actual.  
Esquerra Republicana ha jugat un paper de primer ordre durant aquests anys i s’ha guanyat la
confiança de sectors creixents de la ciutadania que, potser inicialment, no s’adherien al projecte de
la República Catalana. I ara, en uns moments difícils per al país, té la voluntat de continuat teixint
grans majories, a les institucions i al carrer, per continuar avançant cap a aquest objectiu. Sempre
amb la voluntat del diàleg al capdavant i amb la proa posada en el lliure exercici del dret a
l’autodeterminació i la República Catalana.
8
Programa eleccions generals 2019
Esquerra Republicana
3. QUÈ CAL FER 
Una estratègia àmplia i compartida per a l’autodeterminació i la República Catalana
Esquerra Republicana ha fet un esforç considerable per resituar, des del desenllaç de l’octubre
català fins avui mateix, l’opció a favor de la República Catalana en el primer pla de l’agenda política
catalana i espanyola. I això ha implicat inscriure l’avenç cap a la independència en uns paràmetres
generals  de  realisme  polític ,  credibilitat  i  confiança  i per  afavorir ,  al mateix  temps,  el seu
creixement progressiu pel que fa als suports al si de sectors més i més significatius de la ciutadania.
Tot plegat a partir d’una clara voluntat d’incidència en tots els àmbits ‒des de l’ acció institucional
fins a la  mobilització ciutadana ‒ i d’una provada capacitat per relacionar-se amb un ventall de
forces polítiques i socials diverses i de molt ampli espectre. I això en un context particularment
difícil, molt condicionat per la repressió policial i judicial de l’Estat espanyol, amb alguns dels seus
principals dirigents a la presó o a l’exili i havent de fer front a la manca de voluntat del g overn
espanyol ‒tant en el cas del PP com després en el del PSOE ‒ a encetar una via de diàleg que
passi pel  respecte al dret de la ciutadania de Catalunya  a exercir amb llibertat el dret a
l’autodeterminació .
Ara és el moment de fomentar l’entesa i la complicitat amb aquells sectors de la societat catalana
partidaris d’una democràcia real i sense línies vermelles imposades des de l’Estat. Uns sectors que,
en alguns casos, potser no es van acabar d’implicar activament amb el referèndum de l’1 d’octubre
però que, amb tot, han aixecat la veu per denunciar la repressió de l’Estat i els retrocessos en
l’àmbit  de les  llibertats  ciutadanes.  Només  a partir de  la  unitat dels  demòcrates,  les  forces
partidàries  de  la  República  Catalana  aconseguirem  impulsar  de  manera  efectiva  el  dret
d’autodeterminació.
Sabem prou bé que l’exercici del dret a l’autodeterminació sols serà possible gràcies a un procés
d’àmplia mobilització de les forces polítiques i socials partidàries de la República Catalana . I, tot i
així, també som prou conscients que el paper que puguin jugar els  actors més progressistes
d’arreu de l’Estat crítics amb el règim del 78  i, per descomptat, els actors polítics internacionals
més sensibles a la defensa de la democràcia i els drets humans té també la seva importància. I
és que, en la mesura que aquests dos elements tinguin més iniciativa i marge de maniobra, la
causa de la República Catalana podrà comptar amb unes condicions més favorables. 
Cal posar els màxims esforços a demostrar la il·legalitat de les actuacions polítiques i judicials que
ha emprès l’Estat contra les institucions catalanes i un munt d’entitats socials i líders del moviment
republicà. Es tracta d’una iniciativa,  que hem de fer incidir necessàriament en l’opinió pública
espanyola i europea, a partir de la qual hem d’estendre un clima favorable a l’alliberament dels
presos i a una solució política dialogada que desemboqui en el reconeixement de la voluntat
democràtica de la ciutadania de Catalunya.
És per tot plegat que, en vista als propers temps, apostarem per posar en pràctica, des de les
institucions i al carrer, les línies d’actuació següents:
•Defensar des del govern de Catalunya, els ajuntaments i les institucions locals i les diferents
càmeres  parlamentàries  els  drets  democràtics  i  socials  de  la  ciutadania  de  Catalunya.  I,
particularment, al Congrés i al Senat, plantar cara a l’estratègia involucionista i d’auge de
l’extrema dreta que es respira a l’Estat. 
•Afavorir  una  resolució  dialogada  al  conflicte  de  Catalunya  amb  l’Estat  que  impliqui  el
reconeixement i el respecte a la voluntat democràtica de la ciutadania de Catalunya . I això
9
Programa eleccions generals 2019
Esquerra Republicana
darrer, tot i ser molt conscients que si l’enrocament de l’Estat romangués immutable en el temps
i el context afavorís una alternativa democràtica i pacífica d’un altre tipus, Esquerra Republicana
no desaprofitaria l’ocasió de fer efectiva la República Catalana.
•Persistir  en  la  denúncia  del  dèficit  fiscal  insostenible  que  pateixen  Catalunya,  el  País
Valencià i les Illes Balears, que perjudica greument la capacitat d’articular polítiques públiques a
favor del benestar de la seva ciutadania. I també en la sostinguda mala distribució de recursos
per part de l’Estat, cosa que es tradueix en un empetitiment del benestar de la ciutadania i
empitjora les condicions de vida d’aquells col·lectius més vulnerables. 
•Impulsar  la  mobilització  ciutadana  en  tots  els  àmbits  com  a  mecanisme  d’expressió,
articulació  i  extensió  de  l’àmplia  majoria  social  partidària  de  l’exercici  del  dret  a
l’autodeterminació i de la República Catalana.
•Mantenir incansablement la tasca d’ internacionalització de les reivindicacions de Catalunya
a Europa i a la resta del món. Sense negligir, tampoc, les possibilitats d’incidència en els
sectors més avançats i progressistes de l’opinió pública espanyola.
•Denunciar la repressió, els abusos de poder i els atacs a les llibertats ciutadanes  que,
avalats pel PP amb la complicitat del PSOE, s’han comès i es continuen cometent contra
responsables  polítics  i socials  de  Catalunya  compromesos  amb  la  causa  de  la  República
Catalana.
•Posar en relleu la il·legalitat que comet l’Estat espanyol en no permetre la celebració d’un
referèndum d’autodeterminació a Cataluny a, tot i que hi estaria obligat atenent al fet que va
ratificar la Carta de les Nacions Unides que, prevalent sobre el mateix text  constitucional
espanyol, garanteix l’exercici d’aquest dret. 
10
Programa eleccions generals 2019
Esquerra Republicana
 
4. QUÈ HI ANEM A FER, AL CONGRÉS I AL SENAT 
Defensar els drets i les llibertats de la ciutadania de Catalunya al Congrés i al Senat
El Congrés i el Senat constitueixen un escenari privilegiat on evidenciar davant l’opinió pública
catalana, espanyola i internacional la negativa del govern estatal i la classe política espanyola
vinculada al règim del 78 a respectar la voluntat democràtica i el dret a l’autodeterminació de
Catalunya.  La  deixadesa  i  la  negligència  de  l’Estat  perjudiquen,  a  més,  la  nostra  economia
productiva i les polítiques públiques al servei de les classes populars de Catalunya i del conjunt dels
Països Catalans. Cal, doncs, denunciar aquesta realitat i contraposar-ho al que representaria la
República Catalana.
En línia amb aquestes consideracions i en el context del moment històric i polític que estem vivint, la
tasca al Congrés espanyol se centrarà fonamentalment en els eixos d’actuació següents:
•Preconitzar la  necessitat del diàleg i  d’una  resolució pacífica, democràtica i negociada al
conflicte polític entre Catalunya i l’Estat . Esquerra Republicana es mantindrà ferma en la
defensa de la imprescindibilitat d’un diàleg sense condicions prèvies per tal de fer possible una
negociació  per  assolir  els  acords  necessaris  per  arribar  a  una  solució  que  depengui  de
l’exercici del dret a l’autodeterminació per part de la ciutadania de Catalunya a través d’un
referèndum.   
•Treballar per  impedir que el clima de palès retrocés de les llibertats democràtiques i
d’avenç de les posicions més desacomplexadament ultradretanes es tradueixi en una
involució que afebleixi encara més les institucions de Catalunya  i els drets de la seva
ciutadania; i, de retruc, les de la ciutadania de la resta de l’Estat. Cal fer entendre que la
mentalitat repressiva i centralitzadora en relació amb Catalunya té un efecte directe no només
sobre els catalans i les catalanes sinó també, de retruc, sobre les persones d’altres territoris.
•Denunciar la política repressiva que mantenen en tot moment els aparells de l’Estat
contra l’independentisme català i els sectors que es mobilitzen a favor de la República
Catalana.  Des d’aquest punt de vista, caldrà mantenir una actitud de denúncia permanent de
les múltiples pràctiques repressives que ha patit en els darrers temps la ciutadania catalana i
subratllar, al mateix temps, que aquestes pràctiques impossibiliten que l’Estat espanyol pugui
homologar-se a les democràcies del seu entorn més immediat. Hem de denunciar tothora unes
institucions estatals que exerceixen una brutal regressió de drets davant qualsevol col·lectiu o
persona dissident amb el règim del 78, tal com demostra la persecució policial i judicial de
sectors ben diversos (rapers, tuitaires, etc.) com l’alarmant tolerància davant les cada vegada
més sovintejades agressions de l’extrema dreta organitzada.
•Posar en relleu  el greuges i les greus mancances de legitimitat democràtica que arrossega
un Estat monàrquic hereu del franquisme i que manté inquietants zones d’ombra de les
quals s’aprofiten impúdicament oligopolis diversos i grups de poder mediàtics, funcionarials i
policials molt allunyats dels interessos de la majoria de la societat. La meritocràcia, la igualtat
d’oportunitats, la innovació, la lliure competència i l’interès general resten pervertits i segrestats
en mans d’un  capitalisme d’amiguets  que assegura amb recursos públics inversions fallides
com el Castor i les autopistes radials de Madrid i aprova legislacions a mida de la gran banca i
dels monopolis energètics.
•Defensar els drets i les llibertats, els interessos de les classes populars i l’economia
productiva i innovadora. Mentre des de Madrid es continuïn decidint els límits dels drets i les
11
Programa eleccions generals 2019
Esquerra Republicana
llibertats  i  el  marc  econòmic,  financer,  social  i  laboral  dels  Països  Catalans,  Esquerra
Republicana defensarà l’estat del benestar i els principis i valors que inspiren el nostre ideari
republicà i de justícia social. Un principis i valors que depenen del foment de la competitivitat i la
sostenibilitat, sempre al costat de l’economia productiva i no de l’especulativa.  
•Defensar els interessos de la ciutadania  de Catalunya, i dels conjunts dels Països Catalans,
combatent el retrocés social en què està immers l’Estat. I això depèn d’oposar-nos a qualsevol
procés de recentralització competencial i de defensar la recuperació de drets en matèria laboral,
en pensions i pel que fa al dret a l’habitatge. 
•Posar una atenció especial a la a la  defensa del marc nacional dels Països Catalans,
reivindicant en tot moment el dret a l’autodeterminació dels seus territoris. Considerem que el
Congrés espanyol és un escenari excel·lent per fer visible que defensem Catalunya i, alhora, les
Illes i el País Valencià. Així mateix, Esquerra Republicana també exercirà la seva solidaritat
amb la resta de nacions sense estat de l’Estat espanyol i, en l’àmbit de la política internacional,
amb els pobles i les nacions oprimides d’arreu del món.
•Treballar per articular la  unitat d’acció a favor de la República Catalana  i totes aquelles
iniciatives conjuntes que siguin necessàries amb la resta de forces catalanes partidàries de
l’exercici del dret a l’autodeterminació de Catalunya. 
•Establir una línia de col·laboració estable i activa  amb les esquerres independentistes del
País Basc i Galícia .
•Teixir complicitats amb els col·lectius i els moviments progressistes d’arreu de l’Estat  i
anar consolidant xarxes de solidaritat mútua. Cal afavorir totes aquelles iniciatives tendents a
afeblir el poder polític del règim del 78 i, en aquesta línia, és important treballar la xarxa de
possibles complicitats amb el que representa el projecte de la República Catalana entre els
sectors més avançats i progressistes de la política i l’opinió pública espanyoles. 
12
Programa eleccions generals 2019
Esquerra Republicana
III. REPÚBLICA ÉS LLIBERTAT 
República Catalana és llibertat
Quaranta anys després de la transició postfranquista, l’Estat espanyol s’ha demostrat repetidament
incapaç de donar una resposta satisfactòria a les demandes democràtiques de la ciutadania de
Catalunya. La fracassada experiència de la reforma estatutària, que es va cloure amb la sentència
del Tribunal Constitucional del 2010, ja ens va donar prou pistes sobre les enormes limitacions del
PSOE i la deriva cap a un autoritarisme cada cop més desacomplexat per part del PP. I, des
d’aleshores, la bunquerització  de la classe política espanyola, dels aparells de l’Estat, dels grans
poders  econòmics  i  del  sistema  mediàtic  que  li  és  afí,  no  ha  fet  altra  cosa  que  augmentar
d’intensitat. La negativa absoluta a acordar un referèndum i, amb posterioritat, la repressió policial i
judicial contra el referèndum de l’1 d’octubre, han situat el règim del 78 en una situació límit, en la
qual s’han fet molt paleses les càrregues i els pecats d’origen que arrossega des dels seus inicis. A
hores d’ara, és molt evident per a qualsevol observador que, si no és capaç de donar una solució
democràtica a les demandes de la ciutadania de Catalunya, amb el reconeixement de l’exercici del
dret a l’autodeterminació, la democràcia espanyola s’encamina cap a un horitzó autoritari, de greus
limitacions a les llibertats ciutadanes, molt difícilment equiparable als models imperants al seu
entorn europeu més proper.
La República Catalana apareix,  doncs, com l’alternativa  a un estat de coses caduc i en crisi
estructural. És una alternativa democràtica, que ofereix un protagonisme de primer ordre a les
classes mitjanes i als sectors populars per definir el seu futur amb llibertat i que possibilita, alhora, la
creació d’un marc institucional més flexible, transparent, participatiu i horitzontal que el que mai no
podran oferir els vells estat nació d’arrel decimonònica. La República Catalana dels drets i les
llibertats per a tothom, oberta a la diversitat d’orígens, identitats i procedències, còmplice amb els
treballadors i el nostre teixit productiu i amb una clara vocació social, és una oportunitat històrica
que no podem deixar escapar. 
Ara, més que mai, República Catalana és llibertat.   
13
Monarquia 
o República1 Programa eleccions generals 2019
Esquerra Republicana
1. MONARQUIA O REPÚBLICA
A) SUPEREM UN RÈGIM MONÀRQUIC HEREU DEL FRANQUISME
La Constitució Espanyola del 1978 va reconèixer com a cap de l’Estat el rei Joan Carles de Borbó i
Borbó, hereu i successor del dictador Franco, que el 1969 havia jurat els Principios del Movimiento
Nacional y Leyes Fundamentales del Reino . D’aquesta manera, el franquisme es perpetuava a les
més  altes  institucions  de  l’Estat  amb la  monarquia  com  a  insígnia.  La  democràcia  espanyola
nascuda el 1978 negava així la legítima legalitat republicana enderrocada pel cop d’estat feixista i
sense permetre que la ciutadania decidís en referèndum sobre el model d’estat. 
A la Constitució del 1978, la figura del rei, com a cap d’estat i cap de les forces armades, manté els
seus privilegis i poder militar, i és l’últim responsable de l’actuació de l’Exèrcit, com va quedar en
evidència la nit del 23-F, quan Joan Carles de Borbó va ordenar aturar un cop d’estat en què, fos
com fos, hi estava relacionat.
Una monarquia impune estendard de l’Estat uniformitzador
La dinastia de Borbó és hereva de Felip V, el rei que va ocupar els territoris dels Països Catalans
per dret de conquesta i va suprimir les seves llibertats i institucions. Felip VI, en el seu discurs del 3
d’octubre del 2017, es va mostrar hereu d’aquesta tradició autoritària legitimant la repressió violenta
contra la ciutadania que volia votar en el referèndum de l’1 d’octubre. 
La  Constitució  espanyola  consagra  els  privilegis  de  la  figura  del  cap  d’estat  establint  una
discriminació  per raó  de naixença  en  atorgar  a  una família  l’exclusivitat  d’ocupar la  més  alta
institució de l’Estat, al marge que tingui o no la capacitat d’assumir aquesta responsabilitat. Un
privilegi que, a més, és un precepte masclista, ja que posa l’home al davant de la dona.  
En la mateixa Constitució es declara que la persona del rei és inviolable i que no està subjecte a
cap tipus de responsabilitat, de manera que s’avala la seva absoluta impunitat davant de qualsevol
delicte que pugui cometre. La figura del rei i la institució monàrquica són, a més, intocables, un clar
límit a la llibertat d’expressió. Així, cremar una foto del rei, fer una cançó ofensiva contra la seva
figura o fer-ne sàtira en una revista d’humor desencadena una immediata i contundent resposta
repressiva per part de l’Estat.
Així mateix, la monarquia està exempta de la plena transparència econòmica i del preceptiu control i
fiscalització  a  qualsevol  institució  democràtica,  de  manera  que  no té  cap  tipus  d’obligació  de
comparèixer davant del Congrés dels Diputats per retre comptes per la seva actuació, posant en
entredit el mateix concepte de monarquia parlamentària. 
El rei cobra gairebé 8 milions d’euros a l’any, la qual cosa significa que cobra més de 21.600 euros
al dia, és a dir, cobra en un dia més que un mileurista en tot l’any i en quatre dies més que el mateix
president del govern espanyol (80.953 euros anuals). El règim intenta confondre la ciutadania fent
veure que aquesta despesa és per sostenir totes les responsabilitats del cap d’estat i tota la casa
reial.  Això  no  és  cert,  ja  que  s’incorporen  altres  partides  pressupostàries  a  altres  ministeris
dedicades  a  sostenir  l’activitat  i  les  funcions  del  cap  d’estat  i  al  manteniment  de  la  seva
infraestructura. Sigui com sigui, entre l’assignació constitucional i altres possibles negocis opacs, la
revista Forbes  situa Joan Carles de Borbó com una de les més grans fortunes mundials, una fortuna
que  xifra  en  uns  2.000  milions  d’euros.  Enguany,  els  pressupostos  presentats  pel  PSOE
incrementaven el salari del rei en 111.890 euros
14
Programa eleccions generals 2019
Esquerra Republicana
Així, la monarquia acaba significant la perpetuació d’uns privilegis senyorials, hereus del sistema
feudal, en què una classe social privilegiada manté extensos latifundis i títols nobiliaris en una
Espanya que pateix la manca d’una reforma agrària, condemnant els treballadors jornalers del sud
peninsular  a  la  seva  submissió,  com  bé  denuncien  els  companys  del  Sindicato  Andaluz  de
Trabajadores. Si bé és cert que avui dia els títols nobiliaris no comporten privilegis ni beneficis
econòmics directament, aquesta distinció facilita l’accés a unes relacions econòmiques i socials i a
un prestigi social que els permet tenir informació, influència i poder. 
La monarquia no és només, doncs, el paradigma del règim del 78, sinó que n’és l’essència. El règim
del 78 és l’adaptació constitucionalitzada de la monarquia espanyola a un sistema de baixa qualitat
democràtica sustentat per una oligarquia hereva del franquisme que ocupa els poders fàctics de
l’Estat. 
Esquerra Republicana hem denunciat reiteradament aquest règim monàrquic i militar, estendard del
nacionalisme uniformitzador espanyol, que perpetua una situació de privilegi, opacitat, discriminació
i impunitat que no hauria de tenir cabuda en una societat democràtica. De fet, la mesa del Congrés
dels Diputats ha rebutjat sistemàticament les més 100 preguntes que hem presentat per qüestionar
la monarquia.  Així mateix, la majoria parlamentària monàrquica ha rebutjat totes les propostes
d’Esquerra Republicana tendents a la fiscalització de la monarquia, a la rebaixa del seu salari o a la
creació d’una comissió d’investigació per investigar els seus privilegis.
En definitiva, Esquerra Republicana apostem per l’abolició de la monarquia i l’establiment de la
República, en solidaritat amb totes les repúbliques ibèriques que es vulguin constituir lliurement. I
evidentment, per la República Catalana, la construcció d'un país lliure i independent amb drets per a
tothom. 
Un sistema polític que afavoreix el conservadorisme  i un Senat útil només per al 155
El sistema electoral espanyol actual està dissenyat per afavorir un sistema bipartidista estable, un
sistema que ara també ha entrat en crisi. Això és degut a la combinació de circumscripcions petites
amb un sistema de prorrateig d’escons poc proporcional , fet que permet obtenir la majoria absoluta
amb poc més d’un 35% de vots a la circumscripció. Així, l’actual sistema electoral espanyol a qui
beneficia és a les províncies més despoblades i els partits que més se n’han beneficiat han estat el
PP i el PSOE, especialment el primer. No és casual que sigui així. El sistema electoral dissenyat a
la Constitució –i pactat amb les forces franquistes- estava pensat en reduir la representació dels
partits  esquerranosos,  que  concentren  el  seu  vot  als  territoris  més  poblats,  a  l’hora  que  en
beneficiar el vot conservador de les zones rurals.
La desproporció en el Senat és encara més gran que al Congrés en tant que es basa en un sistema
majoritari  que  encara  referma  més  la  lògica  bipartidista  i  perjudica  els  partits  minoritaris.
L’establiment  d’un  mínim  de  4  senadors  per  província  beneficia  especialment  les  zones  més
despoblades i, en conseqüència, uns determinats territoris (amb uns interessos concrets) i una
determinada ideologia (conservadora). 
El Senat se suposa que és la cambra de representació territorial, però no ho ha arribat a esdevenir
mai. Perquè els senadors i senadores voten segons els interessos dels partits i no pas segons els
interessos dels territoris pels quals han estat elegits, als que ni tan sols han de rendir comptes sobre
l’actuació en la seva defensa. 
Així mateix, se suposa que el Senat és una cambra que fa de contrapès territorial a les lleis del
Congrés. Ara bé, els vetos que planteja el Senat a les lleis aprovades pel Congrés de Diputats, són
superats per aquesta Cambra, sense que cap d'ells hagi reeixit  en 30 anys d’aquest sistema
democràtic. En conseqüència, si el Senat no és una Cambra de representació territorial ni un
15
Programa eleccions generals 2019
Esquerra Republicana
contrapès  territorial  a  les  decisions  del  Congrés  de  Diputats  esdevé  una  institució  inútil  i
prescindible.
Malgrat aquesta consideració, el Senat ha estat protagonista en la present Legislatura perquè és el
Senat qui aprova la proposta d’intervenció d’una comunitat autònoma, a requeriment del Govern
espanyol. De fet, la suposada Cambra de representació territorial només ha demostrat la seva
utilitat per treure l’autonomia a un territori amb l’aplicació de l’article 155 de la Constitució espanyola
(amb  una  interpretació  d’aquest  article  qüestionable  jurídicament).  Així  mateix,  els  partits
nacionalistes espanyols encaren la campanya al Senat, subratllant la importància de tenir-ne la
majoria absoluta per tal de tornar a aplicar el 155 de la Constitució amb la voluntat de limitar o
suspendre l’autonomia catalana, posant en el punt de mira l’escola catalana, TV3 i el Cos de
Mossos d’Esquadra. 
Les limitacions de la iniciativa legislativa al Congrés dels Diputats
La iniciativa legislativa que la Constitució atorga al Congrés dels Diputats espanyol està limitada pel
mateix reglament de la cambra: els grups parlamentaris tenen una limitació de presentar només set
proposicions  de  llei al mes,  mentre  que  el govern  no  té  cap  limitació  per exercir  la  potestat
legislativa i pot presentar tants projectes de llei com vulgui. En canvi, la quota que tenen els grups
parlamentaris minoritaris per presentar proposicions de llei és només d’unes tres a l’any. Tant és
així que només al voltant d’un 10% de les lleis finalment aprovades han estat presentades pels
grups parlamentaris del Congrés i el Senat, demostrant així un pes predominant de l’executiu per
sobre del legislatiu en la iniciativa parlamentària.
A més, el govern pot exercir la potestat legislativa mitjançant decrets. Segons l’article 86 de la
Constitució  espanyola,  els  decrets  llei  es  podran  aprovar  “en  cas  d’extraordinària  i  urgent
necessitat”.  Els  governs  espanyols,  però,  estan  abusant  d’aquest  precepte  fins  al  punt  que
incompleixen  la  literalitat  de  l’article  constitucional  en  tant  que  difícilment  es  pot  justificar
l’extraordinària i urgent necessitat. D’altra banda, hi ha proposicions de llei que han estat preses en
consideració, però que han estat congelades en la seva tramitació pels interessos partidistes dels
grups majoritaris en la mesa del Congrés. Això suposa un veto de facto , ideològic, a determinades
iniciatives.
En aquesta legislatura s’han vist afectades més de 40 proposicions de llei, entre les quals hi ha
l’increment del salari mínim interprofessional, l’establiment d’una prestació d’ingressos mínims per a
la població més necessitada (presentada pels sindicats majoritaris com a ILP), la reforma de la
LOMCE, de la legalització de l’eutanàsia o les de reconeixement dels drets LGTBI. No és, però, una
tècnica nova. La majoria de la mesa del Congrés, quan era del PSOE, ja havia bloquejat iniciatives
com la de finançament de partits polítics que havia presentat Esquerra Republicana o la del fons de
rescat de peatges que havia aprovat el Parlament de Catalunya.
Així mateix, el PP també ha seguit una altra estratègia per bloquejar les iniciatives ideològicament
incòmodes a través del veto del govern a les iniciatives legislatives quan implica "augment dels
crèdits o disminució dels ingressos pressupostaris". No obstant això, aquest veto s’està utilitzant de
manera abusiva i discrecional, de manera que el veto per motius econòmics s’ha convertit en un
veto per motius ideològics, mitjançant el qual el govern pretén censurar la capacitat legislativa del
Parlament, entre les quals la proposta d’Esquerra Republicana per a una veritable llei de memòria
històrica  o  la  del Parlament  de  les  Illes  Balears  respecte  a  no concedir  noves  autoritzacions
d’exploració d’hidrocarburs al mar Mediterrani, tot i que ambdues no afectaven el pressupost en
curs, sinó els futurs.
16
Programa eleccions generals 2019
Esquerra Republicana
Cal assenyalar que, en els més de trenta anys d’aquest sistema democràtic, no s’ha aprovat ni una
sola iniciativa legislativa popular. I en aquest mateix sentit, s’ha de qüestionar els exigents tràmits
que s’han de seguir per presentar-la (en particular el breu temps per recollir les 500.000 signatures
que estableix la Constitució com a necessàries) o el fet que no pugui ser defensada pels mateixos
impulsors de la ILP.
El veto al dret a decidir mitjançant consultes populars
L’article 92 de la Constitució espanyola estableix la possibilitat de convocar un referèndum consultiu
sobre  “les  decisions  polítiques  d’especial  transcendència”,  tot  reservant  aquesta  iniciativa  al
president  del govern  i requerint l’autorització  del Congrés  dels  Diputats.  Malgrat  això,  des de
l’aprovació de la Constitució només s’han efectuat dos referèndums, que són els de l’OTAN i el de
la Constitució Europea. 
L’aversió de l’Estat a la realització de referèndums mitjançant els quals donar veu a la ciutadania és
tan gran que ni tan sols es va sotmetre a referèndum la modificació de l’article 135 de la Constitució,
que prioritzava el pagament del deute als bancs estrangers per sobre de la inversió en polítiques
socials.
El monopoli del poder executiu de la iniciativa per la convocatòria de referèndum qüestiona un
sistema parlamentari en què és el poder legislatiu qui teòricament ostenta la iniciativa legislativa i
que, en conseqüència, hauria de tenir interès i capacitat per contrastar l’opinió de la ciutadania
mitjançant una consulta popular. Així mateix, el fet que els referèndums siguin consultius i no
vinculants significa que la voluntat de l’executiu i del legislatiu està per sobre de la mateixa sobirania
popular a la qual teòricament representen.
L’article 149 de la mateixa Constitució, a més, estableix que la convocatòria de consultes populars
per via  de referèndum requereix  l’autorització  prèvia  de l’Estat, que  és  qui té la  competència
exclusiva.  Aquest  monopoli  competencial  de  les  consultes  provoca  que  les  administracions
públiques vegin limitada la seva capacitat per consultar a la ciutadania i que la convocatòria de
referèndums de les comunitats autònomes o de les corporacions locals estigui sotmesa a la voluntat
política o a interessos partidistes del govern de torn. 
El Parlament de Catalunya va portar al Congrés dels Diputats una proposta de transferència de la
competència  de  convocatòria  de  consultes  populars  per  tal  que  les  comunitats  autònomes
poguessin realitzar els referèndums que consideressin adients sense haver de demanar autorització
a l’Estat, però aquesta proposta va ser rebutjada per 2/3 parts del Congrés dels Diputats.
Així mateix, la llei de consultes per aprofundir en la democràcia participativa catalana, que va
impulsar Esquerra Republicana, va ser impugnada pel govern espanyol de Zapatero i suspesa per
un caduc i il·legítim Tribunal Constitucional.
Els efectes de l’aplicació del 155
El bloc  de  PP-PSOE-Cs  va  aprovar  l’aplicació  de  l’article  155  de  la  Constitució,  pel qual es
bloquejava econòmicament Catalunya i se suprimia l’autogovern de la Generalitat, que passava a
ser controlada per l’Estat espanyol torpedinant el desenvolupament i l’activitat de l’acció de govern i
de la mateixa ciutadania. Els principals efectes del 155 van ser el cessament del president, els
consellers, alts càrrecs i treballadors públics de la Generalitat i nomenaments de nous càrrecs per
garantir-ne el control. La supressió d’organismes públics i unitats administratives com el Diplocat, el
Consell Assessor per a la Transició Nacional i les delegacions a l’exterior. 
17
Programa eleccions generals 2019
Esquerra Republicana
La convocatòria d’eleccions il·legítimes amb l’objectiu de modificar les majories parlamentàries i
evitar l’hegemonia independentista no va donar els resultats esperats. Aquesta convocatòria va
implicar la dissolució del Parlament de Catalunya i la paralització de l’activitat legislativa, és a dir,
tots els decrets, avantprojectes i projectes de llei, així com altres iniciatives parlamentàries van
quedar congelades i no es van poder tramitar ni aplicar. 
Com a conseqüència del control econòmic i financer, es van paralitzar pagaments, subvencions,
beques, ajuts, convenis i acords de col·laboració amb altres organismes, organització i entitats del
tercer sector. L’Estat espanyol va bloquejar els comptes bancaris de la Generalitat, les inversions,
les compres de serveis  i els subministraments. El govern espanyol va clausurar les principals
pàgines  webs  de  la  Generalitat,  va  incrementar  la  burocràcia  administrativa  i  la  conseqüent
relantització de tots els tràmits de l’administració catalana.   
En xifres, l’afectació econòmica en els pressupostos de la Generalitat va ser de 1.800 milions
d’euros; 15,5 milions d’euros bloquejats per a serveis d’atenció a la infància i l’adolescència i 250
milions  d’euros  destinats  a  la  promoció  d’habitatge  social  completament  aturats;  46 iniciatives
legislatives  paralitzades;  més  de  200  treballadors  públics  cessats;  11,9  milions  d’euros  en
subvencions en matèria social sense executar; 164 milions d’euros d’ajuts universitaris i de recerca
aturats; 24 milions d’euros destinats a obres de reforma, aplicació i millora de centres docents
paralitzats, i un llarg etcètera. 
B) CONSTRUÏM LA REPÚBLICA CATALANA DES DE BAIX
El sistema polític i institucional espanyol fruit de la transició postfranquista ha envellit malament i
està en plena crisi estructural. El seu conservadorisme constitutiu s’ha aguditzat i ha acabant fent
metàstasi com a reacció al procés democràtic català. Els seus signes d’identitat més idiosincràtics, i
molt particularment la monarquia borbònica, estan desprestigiats a causa de la corrupció i la falta de
transparència que arrosseguen des de fa anys i panys i no en poca mesura, també, per la seva
impúdica complicitat amb la repressió contra el referèndum de l’1 d’octubre. A hores d’ara, i en el
context europeu de les democràcies més consolidades, l’Estat espanyol presenta unes notables
anomalies i deficiències democràtiques que cada cop són més difícils d’ocultar.
Els valors que animen el projecte per la República Catalana constitueixen, de fet, l’antítesi de l’estat
de coses present. I això és així en la mesura que depèn de posar en valor el dret de la ciutadania a
decidir amb llibertat sobre els aspectes essencials del seu futur, l’apoderament real de la gent i una
concepció activa de la democràcia que no es conforma a reduir-la únicament al simple exercici del
dret a vot cada quatre anys. Ara toca constituir una democràcia real, on la ciutadania tingui la plena
sobirania i la  capacitat de decidir, posar fi a qualsevol  discriminació per raó  de gènere  o de
procedència  i treballar  per  erigir  una  societat  cohesionada  al voltant  d’uns  valors  republicans
compartits per tothom. 
El context ofereix, doncs, una gran oportunitat de canvi, i no només a Catalunya, sinó, de retruc, a
les forces més progressives i transformadores de la resta de l’Estat. I això perquè els poders que
s’oposen al que representa la República Catalana, utilitzant sense cap pudor la violència policial ‒i
sovint la dels grups de l’extrema dreta organitzada ‒ i la repressió judicial, són els mateixos que, en
la defensa dels seus privilegis, volen mantenir inalterable un sistema institucional que fa aigües i
18
Programa eleccions generals 2019
Esquerra Republicana
que és, també, un frau per a la majoria de la ciutadania de la resta de l’Estat. La República
Catalana, en conseqüència, és una oportunitat de llibertat per a tothom. 
UNA REPÚBLICA DEMOCRÀTICA AMB DRET A DECIDIR
La República Catalana s’ha de constituir com un estat democràtic i social de dret que sigui fruit de
l’apoderament d’una ciutadania lliure, crítica i compromesa que vetlli per l’interès general i el bé
comú  combatent  les  situacions  de  privilegi,  de  domini,  de  desigualtat  i  de  discriminació.  Una
República de dones i homes lliures en igualtat de condicions compromesos a construir una societat
més justa i solidària. La República és una oportunitat per exercir una altra manera de fer política
basada  en  el  dret  a  decidir  i  la  democràcia  cooperativa,  en  què  tota  la  ciutadania  es  faci
corresponsable del bon funcionament de la República. Una República que, prenent com a marc de
referència els Països Catalans, sigui fruit de la lliure voluntat de la ciutadania de Catalunya, el País
Valencià, les Illes Balears i la Catalunya Nord en el seu exercici democràtic d’autodeterminació. En
aquest àmbit, els pilars fonamentals de la República que farem són els següents:  
1.Els valors republicans com a base d’una ciutadania lliure , crítica i compromesa en què
tota la societat es faci corresponsable de la República i el bé comú. 
2.El dret a decidir com a fórmula d’apoderament ciutadà  per decidir a través de processos
participatius  i  de  consultes  populars  tot  el  que  ens  afecta  en  la  vida  pública  de  manera
col·lectiva, lliure i democràtica.
3.Una altra manera de fer política  basada en el govern obert, la transparència, la participació
ciutadana i la democràtica cooperativa, en què institucions i societat civil treballin de manera
consensuada en el desplegament de les polítiques públiques. 
4.L’educació, responsabilitat de tota  la  ciutadania  en què  totes  les  persones esdevenen
agents educadors per construir una República amb valors compartits. 
5.Igualtat efectiva i no-di scriminació en què les actituds intolerants i la discriminació no tinguin
cabuda en la societat. 
Propostes per a la República Catalana:
•Apoderar la ciutadania mitjançant el dret de decidir i la corresponsabilitat en la presa de
decisions  a  través  de  la  convocatòria  de  consultes  ciutadanes  com  a  forma  habitual  de
democràcia deliberativa.
•Implantar  un  sistema  de  govern  obert  agrupant  en  una  sola  estratègia  les  polítiques
públiques  de  participació  ciutadana,  transparència,  accés  a  la  informació  i  democràcia
electrònica de manera transversal a tota l’administració.
•Desenvolupar la democràcia cooperativa  a través de pactes nacionals i taules de participació
amb els diferents moviments socials i institucions implicades.
•Vetllar  pel  compliment  dels  Drets  Humans  Universals  de  manera  efectiva  en  el
desenvolupament de totes les polítiques públiques.
19
Programa eleccions generals 2019
Esquerra Republicana
•Implementar una llei per a la igualtat efectiva i la no-discriminació , per combatre qualsevol
tipus de discriminació sobre qualsevol col·lectiu social que garanteixi els mateixos drets per a
tothom.
•Transformar  els  nostres  municipis  en  ciutats,  barris  i  pobles  educadors
corresponsabilitzant tota la ciutadania en l’acció educativa i consensuant un sistema de valors
compartits que facin efectives les estratègies educatives.
•Corresponsabilitzar els mitjans de comunicació  en la veracitat informativa, el pluralisme
ideològic  i  l’educació  en  valors,  fent  complir  a  les  empreses  de  comunicació  la  seva
responsabilitat social en termes ètics, socials i mediambientals. 
Mentrestant, mesures que presentarem al Congrés i al Senat:
•Negociar la convocatòria d’un referèndum d’autodeterminació  a Catalunya amb mediació
internacional. 
LA REPÚBLICA CATALANA COM A OPORTUNITAT DE CANVI PER A ESPANYA
La concepció republicana d’Espanya és la d’un conjunt de nacions i pobles sobirans que compartim
vincles comuns i convivim de manera fraternal en l’espai peninsular. Res més lluny de l’Espanya
centralista, autoritària i uniformitzadora que se’ns ha volgut imposar. Així, la creació d’una República
Catalana ha de ser vista com a palanca de canvi per a la constitució d’altres repúbliques a la
península Ibèrica que convisquin en fraternitat i respecte mutu. Unes repúbliques que enforteixin les
relacions entre si amb un nou model de cooperació entre iguals que respecti la sobirania de
cadascuna.  En  definitiva,  la  República  Catalana  és  també  una  oportunitat  perquè  la  societat
espanyola progressista i republicana posi en qüestió el règim monàrquic del 78 i avanci cap a la
instauració d’un sistema republicà.  En aquest àmbit, els eixos fonamentals són els següents: 
1.Desmuntar el règim del 78.  El republicanisme català ha estat l’únic moviment que ha estat
capaç de posar en entredit les estructures del règim monàrquic. La consecució de la República
Catalana pot esdevenir un revulsiu que ajudi a crear les circumstàncies favorables que posin en
qüestió la monarquia i afavoreixin la instauració de repúbliques a Espanya. 
2.La  República  Catalana  en  fraternitat  amb  els  pobles  d’Espanya.  La  República  és
l’oportunitat per establir un  model de relació institucional i de cooperació d’abast ibèric  en tots
els àmbits que són d’interès comú, que responen a intensos lligams històrics  i humans, i
establint una col·laboració estable en matèria econòmica, social, cultural i territorial. 
3.Lluites compartides de les classes populars .  La consecució d’una societat més justa que
minimitzi les problemàtiques socials és una necessitat transversal al conjunt de les classes
treballadores de la península Ibèrica, a través de les seves respectives organitzacions socials i
sindicals, per fer front als reptes globals compartits de les societats.
Propostes per a la República Catalana:
•Establir acords bilaterals de cooperació mútua  entre la República Catalana i l’Estat espanyol
en els àmbits econòmic, social, cultural i territorial en el marc vigent de la Unió Europea.
Mentrestant, mesures que presentarem al Congrés i al Senat:
•Donar suport a la convocatòria d’un referèndum sobre monarquia o república .
20
Programa eleccions generals 2019
Esquerra Republicana
•Referèndums vinculants i llibertat de consultes populars per a les comunitats autònomes
i corporacions locals.  Realitzar les modificacions legals adients per tal que els referèndums
siguin vinculants (no només consultius) i que les autonomies i els ens locals puguin convocar
lliurement referèndums sobre els temes que estimin sense la necessitat que l’Estat els hi
autoritzi.
•Impulsar  una  llei  de  participació  ciutadana  que  garanteixi  la  participació  de  les
organitzacions interessades en la confecció de tots els projectes de llei i real decrets. Es
garantirà  que  les  organitzacions  representatives  en  l’àmbit  territorial  tinguin  dret  a  la
participació. 
•Aprovar una  llei orgànica de fiscalització parlamentària i econòmica de la monarquia  de
les seves activitats i del c ompliment de les seves obligacions fiscals.
•Despenalitzar les injúries a la corona .
•Suprimir el Senat  en tant que no compleix les funcions de cambra territorial.
•Suprimir els ministeris  les competències exclusives dels quals recauen en les autonomies. 
•Exigir al govern el compliment de les lleis i dels mandats parlamentaris , tot impulsant les
mesures legals adients per crear un mecanisme que fiscalitzi el govern i l’obligui a obeir la
voluntat popular i que hagi de ser responsable davant la justícia de l’incompliment de les lleis.
UNA REPÚBLICA EUROPEA IMPLICADA EN LA GOVERNANÇA GLOBAL
La República Catalana serà un estat de la Unió Europea que contribuirà a la governança global i
esdevindrà nucli de les relacions euromediterrànies. Una República que serà un actor internacional
amb una política exterior activa que promourà els principis dels drets humans, la justícia global i la
fraternitat universal, i que serà proactiva en la contribució als grans reptes mundials. La República
Catalana serà reconeguda pel seu compromís i solidaritat i esdevindrà un actor global respectat i
valorat pel valor afegit de les nostres aportacions per fer un món més just, més solidari, més inclusiu
i més sostenible.  En aquest àmbit, els pilars fonamentals de la República són els següents:  
1.Una República Catalana en una Europa federal on  cal superar el model de “club d’estats” al
servei dels interessos dels estats dominants, les elits econòmiques i el gran capital.
2.Governança global per un món més just i solidari essent un actor internacional responsable
i compromès amb la pau, la democràcia, els drets humans, la seguretat i les llibertats civils.
3.Esdevenir  un  nucli catalitzador de les relacions euromediterrànies , de manera que  la
República Catalana es converteixi en referent com a mediadora i ambaixadora de la pau i la
democràcia entre les diverses cultures que convivim a la Mediterrània.
Propostes per a la República Catalana:
•Impulsar la reforma del Parlament Europeu  per convertir-lo en el veritable poder legislatiu
europeu depositari de la voluntat democràtica dels ciutadans i ciutadanes de la UE.
•Promoure la conversió de la Comissió Europea  en un govern executiu de la UE paritari que
no sigui captiu dels interessos dels estats dominants de la UE i que respongui davant del
Parlament.
21
Programa eleccions generals 2019
Esquerra Republicana
•Continuar treballant intensament per a la designació del català i l’occità com a llengües
oficials  de la UE.
•Construir aliances per aconseguir majories que permetin superar l’estancament actual
del projecte europeu , rellançar-ne el seu esperit original d’unitat en la diversitat, i treballar
progressivament cap a la creació d’una Europa federal.
•Consolidar el nostre model de política exterior , que serà el senyal distintiu de la República
Catalana, en la promoció de la democràcia, la pau, la justícia i el respecte als drets humans, i
superar l’actual model que respon a interessos poc solidaris.
•Esdevenir referents en la lluita contra rellotge per salvaguardar la sostenibilitat ambiental
global  amb  l’aplicació  de  l’Agenda  2030  de  Desenvolupament  Sostenible  de  les  Nacions
Unides.
•Contribuir amb perfil propi, i aportant valor afegit, a assolir una veritable governança
democràtica  de les organitzacions internacionals on es prenguin decisions i acords sobre els
grans reptes globals basades en la solidaritat i el compromís a llarg termini.
•Liderar  la  superació  dels  actuals  reptes  que  pateix  l’entorn  mediterrani  mitjançant  la
promoció del diàleg com a eina de superació de conflictes.
•Promoure el rol de Barcelona  com a capital euromediterrània.
Mentrestant, mesures que presentarem al Congrés i al Senat: 
•Instar a la designació del català i l’occità com a llengües oficials de la UE i de treball al
Parlament Europeu.
•Emprendre mesures urgents  que reverteixin les conseqüències dels actuals reptes de la
Mediterrània, com els fluxos migratoris  i el refugi per solidaritat i responsabilitat .
•Promoure internacionalment la lluita contra la pena de mort .
22
2 
Repressió 
o LlibertatsPrograma eleccions generals 2019
Esquerra Republicana
2. REPRESSIÓ O LLIBERTATS
A) SUPEREM UN RÈGIM REPRESSOR I ARBITRARI
La transició a la monarquia parlamentària i la Constitució del 1978 van ser fruit del pacte de silenci i
complicitat de les elits hereves del franquisme pel control a l’ombra dels poders fàctics de l’Estat i
per deixar caure en l’oblit les atrocitats perpetrades per la dictadura. D’aquesta manera, sota la
pressió internacional i amb l’aparença d’un canvi de sistema polític, les classes dominants van
assegurar  la  seva  continuïtat  en  l’estructura  de  poder  i  van  evitar  qualsevol  condemna  al
franquisme. 
L’aparent reforma del règim va permetre que aquestes elits es perpetuessin en llocs estratègics
com el Tribunal Constitucional, el Consell d’Estat, el Defensor del Poble, el Consell General del
Poder Judicial, la Fiscalia General de l’Estat, el Tribunal Suprem, el Tribunal de Comptes, així com
altres alts càrrecs de confiança i de l’administració. La majoria d’aquests càrrecs són escollits a
proposta del mateix govern de l’Estat o bé pel poder legislatiu, el Congrés dels Diputats i el Senat,
ambdues cambres controlades pels dos partits hegemònics i còmplices de la continuïtat del règim a
l’ombra. 
La separació de poders a l’Estat espanyol queda diluïda en una teranyina de complicitats i favors
que remunten a les dècades del franquisme, impedint el desenvolupament de l’Estat democràtic i de
dret.
Desmemòria històrica: el model espanyol d’impunitat
La Llei  52/2007,  de 26 de desembre ,  per la qual  es reconeixen  i amplien  drets  i s’estableixen
mesures  a favor  dels que van patir  persecució  o violència  durant la Guerra  Civil i la  dictadura , s’ha
demostrat  insuficient  per reparar  totes  les víctimes "que van patir  violència  durant la Guerra  Civil i la
dictadura ",  com diu la  mateixa  llei,  i inabastable  per reparar  aquelles altres  víctimes que  es van
produir  en els  anys  de la Transició  com a conseqüència  de la violència  política . 
De fet, l’Estat espanyol ni tan sols ha estat capaç de reconèixer-los la condició jurídica de víctimes,
mentre que ha mantingut els honors als botxins franquistes i ha obviat qualificar de crims contra la
humanitat els atemptats contra les persones realitzats impunement pel franquisme.
Així mateix, l’Estat no ha complert  amb la responsabilitat de fer  efectiu el  dret de les víctimes i llurs
descendents a la veritat , tot adoptant una  actitud  activa  i directa  en la localització  de les persones
desaparegudes (incloent els nadons robats) . De la mateixa manera, tampoc no s’ha fet efectiva la
restitució per part de l’Estat dels patrimonis, la documentació, el paper moneda ni el conjunt de béns
espoliats a persones i institucions, ni se n’ha promogut el rescabalament per part de les empreses i
els grups empresarials que van acumular beneficis mitjançant els treball esclau de milers i milers de
ciutadans antifranquistes condemnats. 
Tampoc  no  s’ha produït  la  reparació  d’aquelles  víctimes que  van  ser  condemnades  per unes
sentències  i uns tribunals  il·legals ,  que  continuen  tenint  validesa  ‒tot  i la  possible  declaració
23
Programa eleccions generals 2019
Esquerra Republicana
d’il·legitimitat  atorgada  a manera  de declaració  de reparació i reconeixement  personal  expedida  pel
ministre  de Justícia ‒, en tant que no han  estats  considerades  nul·les  de ple  dret. 
D’altra  banda, cal  assenyalar  que el decret  que va desenvolupar  la llei  va restringir  encara  més els
drets  que s’hi  estableixen,  com succeeix en el  cas de Salvador  Puig Antich  i d’altres víctimes del
franquisme que n’han quedat excloses. 
L’Estat ha blindat així el model d’impunitat espanyol, pactat durant la Transició espanyola, en què
deixa impunes els casos de crims de lesa humanitat protagonitzats pel franquisme, en contra del
que estableix la legalitat internacional.
Per això mateix, Esquerra Republicana va votar en contra de la mal anomenada llei de memòria
històrica  malgrat  haver-la  generat  l’any  2004,  i  ha  batallat  al  llarg  d’aquestes  legislatures  pel
reconeixement de totes les mancances abans citades, així com pel reconeixement de la República,
abatuda per les armes, com a règim democràtic i legítim. 
Un Estat confessional
Malgrat que la Constitució espanyola defineix l’Estat com a aconfessional, els Acords amb la Santa
Seu (concebuts i blindats com un annex constitucional) continuen atorgant una preeminència en
l’esfera pública a la religió catòlica sobre les altres, alhora que s’estableixen determinats privilegis a
les creences. És l’herència del nacionalcatolicisme.
La llei espanyola  segueix  mantenint la religió  com una assignatura  dogmàtica en el marc de
l’educació obligatòria amb un professorat i uns continguts determinats per la mateixa Església
catòlica, confonent els termes i l’espai on s’ha de desenvolupar la formació religiosa. El dret a la
formació  religiosa  ha de ser escrupolosament garantit, però en el marc  de  cadascuna  de les
confessions. Perquè fer-ho en el marc de l’educació formal i en horari lectiu estableix un privilegi i
nega el dret dels pares agnòstics, ateus o d’altres confessions a rebre la formació d’acord amb el
seu pensament. Així mateix,  en l’educació reglada els continguts que s’haurien de donar són
humanístics o científics, els continguts dogmàtics de fe han de tenir un altre espai. La formació
religiosa s’ha de produir a les esglésies, a les mesquites o a l’espai que cada culte decideixi, però
no en el marc de l’educació institucional reglada.
D’altra banda, fruit d’una herència històrica, símbols i ritus religiosos estan presents en cerimònies
institucionals, com els funerals d’estat o la presa de possessió dels ministres. La neutralitat de
l’Estat no és compatible amb la presència dels símbols religiosos als llocs públics destinats a
l’exercici de les funcions pròpies de la comunitat política, com ara oficines, escoles, tribunals,
hospitals o presons.
Així mateix, l’Estat no pot establir cap tipus de discriminació positiva en la legislació, com ho fa la llei
de subvencions o l’IRPF, ni atorgar a membres de les confessions responsabilitats de caràcter
públic oficial, com fer de notaris públics, per exemple, en casaments o en inscripció de béns. 
En aquest sentit, les confessions s’han d’autofinançar, sense que això sigui obstacle perquè l’Estat
subvencioni de manera finalista les activitats o funcions socials que puguin realitzar organitzacions
religioses, de la mateixa manera que es realitza amb les organitzacions laiques.
24
Programa eleccions generals 2019
Esquerra Republicana
Una justícia subordinada als poders fàctics
La  justícia  espanyola  ha  mostrat  al  llarg  d’aquests  quaranta  anys  els  seus  lligams  i  la  seva
dependència de l’ statu quo . La involució del sistema judicial queda patent cada dia davant la sala
del Tribunal Suprem que jutja els presos polítics en un judici que és una farsa.
L’Estat espanyol era un referent mundial en l’aplicació del principi de jurisdicció universal, pel qual
els tribunals podien investigar crims internacionals independentment del lloc on aquests hagin estat
comesos i de la nacionalitat del seu autor. L’any 2009, el govern de José Luis Rodríguez Zapatero
va impulsar la primera reforma –i restricció– conjuntament amb el PSOE, PP CiU i el PNB, en virtut
de la qual només es podien investigar els crims de lesa humanitat comesos fora d’Espanya en els
casos que les víctimes fossin espanyoles, que els responsables es trobessin en territori espanyol o
en aquells casos que es demostrés l’existència de vincles de connexió rellevant amb Espanya. 
Cinc anys més tard, el llavors ministre de Justícia Gallardón va impulsar una nova reforma d’aquest
principi de jurisdicció universal introduint requisits concrets per a cada tipus de delicte, limitant-se a
casos en què l’acusat sigui de nacionalitat espanyola o que resideixi o es trobi en territori espanyol.
Aquesta nova reforma va restringir encara més el nombre de casos investigats a Espanya ja que,
pel que sembla, molestava que la justícia espanyola pogués investigar algunes de les atrocitats de
règims totalitaris d’arreu i provocar noves crisis diplomàtiques.
Esquerra Republicana ha defensat històricament l’aplicació del principi de jurisdicció universal per
als crims internacionals com els de guerra o lesa humanitat, oposant-se així a les reformes del
PSOE i el PP, i presentant en aquesta darrera legislatura una proposició de llei per recuperar la
plena justícia universal. Tot i que la iniciativa va ser pressa en consideració, la majoria de PP i Cs a
la mesa del Congrés primer van bloquejar la seva tramitació en el tràmit d’esmenes, mentre que la
majoria de la mesa de Justícia, amb el PP, el PSOE i Cs, van bloquejar la creació de la ponència.
L’Audiencia Nacional ha demostrat ser un organisme obsolet hereu directe del Tribunal d’Ordre
Públic  –deu  dels  setze  magistrats  del  tribunal  franquista  van  passar  al  Tribunal  Suprem  o  a
l’Audiencia Nacional– i que manté les mateixes funcions: perseguir i castigar els que vulguin alterar
l’ordre públic. Entre les seves víctimes trobem cantants de rap, titellaires, tuitaires i promotors de
xiulades a l’himne espanyol i de la crema de fotografies dels monarques. 
Els principals partits polítics espanyols es neguen a modificar un sistema d’elecció dels membres
del poder judicial, que són escollits de manera partidista pel Congrés dels Diputats i el Senat,
malgrat les exigències i les recomanacions d’Europa –com és el cas del Grup d’Estats contra la
Corrupció del Consell d’Europa (GRECO)– perquè siguin els mateixos jutges els que decideixin i
votin la cúpula judicial.  
Tot plegat afavoreix la ingerència dels altres poders públics sobre aquest sistema judicial, que ha
demostrat la seva bona sintonia amb les elits econòmiques d’Espanya en nombroses ocasions –
l’última vegada, la tardor passada amb les sentències sobre l’impost d’actes jurídics documentats
de les hipoteques i el canvi de criteri del Tribunal Suprem, que afavoria els bancs.
Discrecionalitat i desproporcionalitat judicial
Segons la Constitució espanyola, tothom és igual davant la llei, però a l’hora de la veritat el dret
s’aplica de forma discrecional. Si una persona corrent estafa l’Agència Tributària li caurà tot el pes
25
Programa eleccions generals 2019
Esquerra Republicana
de la llei, mentre que si els alts directius d’una de les entitats bancàries més importants ho fa, se’ls
convidarà a regular la seva situació fiscal abans de procedir per la via penal.
De la mateixa manera, els tribunals i jutjats no actuen igual si s’atempta contra principis considerats
com a primaris de la nació espanyola, com és el cas de la unitat territorial. Aquest és el rovell de l’ou
del sistema judicial, que no dubtarà a aplicar mesures preventives i penes desproporcionades per
mantenir la indissolubilitat d’Espanya i garantir l’estat constitucional per sobre de qualsevol altre
principi. 
Casos com el dels vuit nois d’Altsasu, condemnats fins a tretze anys de presó per una baralla de
bar amb dos guàrdies civils que van ser acusats de terrorisme per la fiscalia. O com la dispersió
dels presos bascos a les presons de l’Estat espanyol en comptes de les del País Basc. Són un clar
exemple de mesures de revenja i que, lluny d’actuar amb justícia, denoten la falta de voluntat de
reconciliació per part del govern espanyol.
I, per contra, aquests mateixos tribunals i jutjats minimitzen les violències sexuals d’homes que
agredeixen i ataquen dones, i els deixen lliures amb total impunitat. Alguns exemples són el cas de
la manada  o les violacions en grup a Sabadell, Alacant, Girona i un llarg etcètera que fan patent que
el masclisme és present tant als carrers com a les sales dels jutjats. 
La llei mordassa i el retrocés de drets fonamentals
L’auge del populisme i de l’extrema dreta a tot Europa en aquesta última dècada ha afavorit la
restricció de drets i llibertats, la pèrdua de respecte dels drets humans i l’augment de la repressió
policial contra la ciutadania. 
Un dels exemples més recents és la modificació de la llei de seguretat ciutadana (més coneguda
com a “llei mordassa”) impulsada pel PP i que també va implicar l’enduriment del Codi Penal i de la
legislació antiterrorista, per la qual es restringia el concepte d’ordre públic i de seguretat ciutadana.
La llei mordassa és una victòria de la dreta reaccionària contra l’Estat de dret i la defensa dels drets
fonamentals. 
Els cossos de seguretat són utilitzats com a instruments de repressió política i social a les ordres
del partit de govern de torn de manera totalment arbitrària i no com a una institució per garantir el
lliure exercici del dret d’expressió i manifestació i mantenir la pau pública. Amb la llei mordassa es
perfila un estat policial en què s’atorguen a la policia funcions de jutge i la capacitat per imposar
sancions quan considera que es pertorba la seguretat ciutadana sense la necessitat d’aval del
poder judicial. 
Algunes de les mesures que s’estan portant a terme en l’actualitat i de manera sistemàtica són les
anomenades  “devolucions  en  calent”  a  la  frontera  de  Ceuta  i  Melilla,  la  criminalització  de  la
participació en manifestacions amb la cara tapada, la imposició de multes de fins a 600.000 euros
per manifestacions no comunicades davant d’institucions com el Parlament, el Congrés o el Senat o
de 30.000 euros per intentar impedir un desnonament. També es considera sancionable negar-se a
mostrar el DNI al cos policial quan així ho requereixi o enregistrar imatges d’agents antiavalots que
apareguin colpejant manifestants. 
26
Programa eleccions generals 2019
Esquerra Republicana
Policia concebuda com a cos de repressió
La policia espanyola continua tenint tics heretats dels grisos, la policia franquista, com ara la
permanència de pràctiques com les tortures, tal com denuncia Amnistia Internacional i com la Unió
Europea ha reconegut i advertit a l’Estat espanyol.
Per a les catalanes i catalans, la imatge de la policia espanyola està vinculada a la seva actuació
l’1-O, amb una salvatge i absolutament desproporcionada agressivitat policial que tenia com a
objectiu la repressió i la venjança més que no pas complir el mandat judicial. 
Les imatges dels dies anteriors a l’1-O quan els cossos policials sortien d’arreu de l’Estat cap a
Catalunya estimulats pels càntics d’“ A por ellos”  dona una fidel imatge de la policia democràtica que
hi ha a Espanya, així mateix emparada per totes les institucions de l’Estat, començant pel mateix
rei, i els grans partits estatals, que de totes les maneres possibles han justificat la violència i l’actitud
salvatge i repressiva de la policia. No debades, no només es legitima aquesta actitud, sinó que
l’Estat com a tal acusa i persegueix els Mossos d’Esquadra per no haver utilitzat la violència contra
la població pacífica que volia votar en el referèndum de l’1-O.
Les clavegueres de l’Estat
El juny del 2016, diversos mitjans de comunicació van destapar converses entre l’exministre de
l’Interior, Jorge Fernández Díaz, i l’exdirector de l’Oficina Antifrau de Catalunya, Daniel de Alfonso,
que provaven l’existència d’una operació de conspiració i males pràctiques per silenciar i enfonsar
adversaris polítics implicant-los en casos de corrupció –operació elaborada amb aquesta única
finalitat i finançada amb recursos públics. 
Segons aquestes converses, l’entramat –dirigit i ideat des del Ministeri de l’Interior– es basava en
una investigació prospectiva de possibles escàndols i, en cas de no trobar-ne, es preparava un
muntatge. La informació recollida i elaborada quedava plasmada en un informe que era filtrat per la
cúpula policial a la premsa afí a les tesis conservadores de l’ establishment . Posteriorment, el
sindicat ultra Manos Limpias s’encarregava de presentar una querella davant dels tribunals.
La  il·legalitat  de  la  fabricació  de  proves  falses  i  el  mateix  contingut  de  les  gravacions  entre
l’exministre i l’exdirector de l’Oficina Antifrau de Catalunya posen en evidència la corrosió i la
podridura de les institucions i del sistema polític espanyol, així com la utilització dels aparells de
l’Estat i les forces i cossos de seguretat amb finalitats polítiques. 
Des  de  llavors,  s’han  destapat  múltiples  trames  d’investigació,  espionatges,  seguiments  i
conspiració contra dirigents polítics d’arreu de l’Estat espanyol orquestrades per càrrecs públics i
electes provinents del mateix govern de Madrid i d’alguns governs autonòmics. 
Exèrcit espanyol: abús, malbaratament i corrupció
La història d’Espanya és plena de revoltes militars, que majoritàriament han servit per reprimir els
drets i les llibertats dels pobles, més que no pas per defensar-les i garantir-les.
L’exèrcit espanyol no només hereta la ineficient estructura organitzativa i el concepte d’Espanya del
règim franquista, sinó que hereta tot un sistema corrupte en què els alts comandaments gaudeixen
d’innumerables privilegis a costa de recursos públics i realitzen negocis particulars aprofitant-se de
la seva posició i de la llei del silenci que impera en la institució militar. Així ho documenta i denuncia
27
Programa eleccions generals 2019
Esquerra Republicana
el tinent Segura al seu llibre El libro negro del ejército español , en què arriba fins i tot a assenyalar
aquesta corrupció com la culpable de desenes de morts de soldats, entre les quals les del Iak-42. El
tinent Segura ha estat expulsat de l’exèrcit per denunciar corrupció i abusos.
La despesa militar espanyola supera els 17.000 milions d’euros (segons els criteris de la mateixa
OTAN per calcular la despesa militar). Això significa que l’Estat gasta entre 40 i 50 milions d’euros
diaris i, a més, s’arrossega un deute militar de més de 30.000 milions que hipoteca els pressupostos
de l’Estat fins al 2040 en el pagament dels grans superprojectes armamentístics com ara els tancs
Leopard, els avions Eurofighter i els helicòpters Tigre. La despesa militar ha provocat retallades
socials tant per mantenir els seus ambiciosos projectes armamentístics com per pagar el deute que
ha generat.
Indústria armamentística
La  indústria  armamentística  de  l’Estat  espanyol  és  una  de  les  indústries  estatals  més
subvencionades. De fet, l’Estat espanyol és el setè exportador d’armes del món i el primer en
exportació d’armes lleugeres a l’Àfrica, la qual cosa significa que els nens soldats maten i moren
amb  armes  espanyoles.  Les  armes  espanyoles  també  han  servit  per  a  la  repressió  de  les
primaveres àrabs i han estat presents en operacions militars constitutives de crims de guerra, com
és el cas de l’operació Plom Fos perpetrada a la Franja de Gaza.
Amb la connivència activa i passiva del govern espanyol, la indústria armamentística està incomplint
l’article 8 de la llei d’exportació d’armes (tal com assenyalen en el seu informe anual Amnistia
Internacional, Fundipau, Greenpeace i Oxfam Intermón i el Centre Delàs d’Estudis d’Estudis per la
Pau), que és el que condiciona que el comerç d’armament ha d’estar supeditat a garanties que el
país receptor no viola sistemàticament els drets humans o les reexporta a països que ho facin, o
que no posen en risc l’estabilitat de la regió. 
Esquerra Republicana, davant d’aquesta bogeria militar i armamentística, va presentar una iniciativa
per la desmilitarització i el desarmament de l’Estat espanyol en el context de la seguretat i la
defensa internacional.
28
Programa eleccions generals 2019
Esquerra Republicana
B) CONSTRUÏM LA REPÚBLICA DELS DRETS I LES LLIBERTATS   
Els drets i les llibertats públiques són un dels àmbits en els quals s’està fent més palesa la distància
que separa la realitat del règim del 78 i el projecte de futur que representa la República Catalana. El
punt de partida de la transició a la monarquia parlamentària ja tenia unes limitacions més que
evidents  que  el  mateix  procés  cap  a  la  República  Catalana  ha  esquerdat  definitivament
desemmascarant les aparences que s’havien anat assumint des de llavors i que, poc o molt, havien
estat acceptades en l’àmbit europeu. 
En  aquests  moments,  però,  la  realitat  d’una  justícia  desprestigiada  i  polititzada,  d’una  alta
administració que actua com un poder amb interessos propis al marge dels de la ciutadania, i els
aires de reacció conservadora  que bufen en relació amb plans tan  diversos  com  la memòria
democràtica, la impunitat policial o el respecte a la laïcitat, fa que tot plegat hagi agafat un caire que
fa pocs anys no hauria estat imaginable. I val la pena subratllar que les víctimes de tot plegat no
han estat els responsables polítics catalans encausats, empresonats o exiliats arran del referèndum
de l’1 d’octubre, sinó també persones i col·lectius ben diversos, molts dels quals no tenen una
relació directa ni amb Catalunya ni amb el procés. Es demostra, un cop més, que la defensa dels
drets i les llibertats de la ciutadania de Catalunya avança en paral·lel a la defensa de la causa
democràtica que poden dur a terme els sectors més avançats de la societat espanyola.
I en un context com aquest pren tot el sentit la proposta republicana. Una proposta que depèn de
promoure  els  valors  i  els  principis  republicans  també  en  l’àmbit  dels  drets  i  les  llibertats
democràtiques: amb una laïcitat pública respectuosa amb les creences privades de tothom, una
justícia independent entesa primordialment com a servei públic, una concepció de la seguretat
integral i no autoritària, una funció pública eficaç i amb voluntat de servei, una vocació de solidaritat
amb tots els pobles del món i un clar compromís de potenciar la memòria democràtica.
UNA REPÚBLICA AMB MEMÒRIA DEMOCRÀTICA
La República Catalana ha de ser un referent al món de la memòria democràtica, la defensa dels
drets humans i la justícia universal. El model d’impunitat espanyol ha fet impossible la condemna de
la dictadura franquista i el reconeixement de les víctimes de la repressió, fet pel qual no s’ha pogut
impartir justícia ni reparar els danys als familiars de les víctimes del franquisme. La República haurà
de ser exemplar en la recuperació de la memòria històrica i en la condemna dels règims totalitaris,
per reconèixer les víctimes de crims contra la humanitat, restablir els seus honors i reparar els
danys als seus familiars. En aquest àmbit, els pilars fonamentals de la República que farem són els
següents: 
1.Veritat, justícia i reparació  com a base de les polítiques de memòria, honorant les víctimes de
la repressió feixista i promovent la justícia universal contra els crims contra la humanitat. 
2.Exigir l’assumpció de responsabilitats per part de l’Estat espanyol en la repressió i una
actitud de disculpa, revisió i rescabalament pels crims comesos pel franquisme.
3.Una memòria republicana de llarg abast  per a la consolidació d’una societat lliure, justa i
democràtica. 
29
Programa eleccions generals 2019
Esquerra Republicana
Propostes per a la República Catalana:
•Elaborar d’una llei de memòria històrica  que compleixi  els postulats de les Nacions Unides
en referència a la promoció de la veritat, la justícia, la reparació i les garanties de no repetició.
•Recollir a la Constitució el precepte de justícia universal  per tal d’impartir justícia als crims
comesos contra la humanitat.
•Promoure una política activa d’exhumació de víctimes desaparegudes,  identificació de
cossos i recerca de noves possibles fosses. 
•Fer èmfasi en el paper de la dona , tant com a víctima directa com pel seu paper de víctima
col·lateral de la repressió patida pels homes.
•Renovar el nomenclàtor públic , tant de carrers com places, avingudes i equipaments, per
eliminar  els  noms  dels  que  van  col·laborar  en  l’aixecament  contra  la  República  i  dels
responsables de la repressió. Tanmateix, instar els ajuntaments on Franco és encara fill adoptiu
o on tingui qualsevol altre reconeixement que facin la reparació oportuna mitjançant una moció i
un acte de desgreuge als represaliats pel franquisme. 
•Establir i crear espais i centres de memòria  on es puguin veure les accions i els fets durant
tota la dictadura franquista.
•Promoure el coneixement de la memòria històrica , de l’abast i de les conseqüències de
l’aixecament militar del 17 de juliol que va donar peu a la Guerra Civil, així com l’explicació de
les accions fetes i les que falten per fer i promoure que es compleixin els conceptes de veritat,
justícia i reparació, a fi de restablir la dignitat dels represaliats i potenciar les polítiques de no
repetició. 
Mentrestant, mesures que presentarem al Congrés i al Senat:
•Derogació de la llei d’amnistia  de 15 d’octubre de 1977 i de la Llei orgànica 1/2014 de
modificació de la Llei orgànica 6/1985 del Poder Judicial, relativa a la justícia universal, així com
de les seves conseqüències. 
•Anul·lació de les condemnes imposades per consells de guerra sumaríssims franquistes
per haver estat dictades sense cap mena de garantia processal .  En especial, demanar un
reconeixement oficial a la figura del Molt Honorable President de la Generalitat Lluís Companys
i Jover.
•Reclamar els drets a la veritat i a la reparació dels nadons robats.
•Reivindicació de la justícia universal per a jutjar els crims de dret internacional.
UNA REPÚBLICA LAICA AMB LLIBERTAT DE CONSCIÈNCIA
La República Catalana garantirà la llibertat de consciència i, en conseqüència, la llibertat religiosa
de les persones sense discriminacions de cap mena, per la qual cosa, bo i atenent a la neutralitat
de l’Estat i a la separació absoluta entre les seves institucions i les confessions religioses, la
ciutadania podrà desenvolupar amb plenitud de drets les seves creences sense que aquest fet
pugui atorgar cap privilegi individual o col·lectiu.  En aquest àmbit, els pilars fonamentals de la
República són els següents: 
1.La Declaració Universal dels Drets Humans  com a font inspiradora de principis i valors. 
2.L’espai públic com a espai de trobada  de les llibertats de consciència i de creences.
30
Programa eleccions generals 2019
Esquerra Republicana
3.Una  educació  laica  i gratuïta  per  a tothom  amb ensenyament  històric  i cultural  de les
creences.
4.Actualització laica del calendari festiu  laboral  i escolar tot preservant el calendari festiu
popular i tradicional. 
Propostes per a la República Catalana:
•Impulsar una llei de consciència  per reconèixer la igualtat de creients i no creients, tot
garantint la llibertat i la pluralitat de creences i no creences i la neutralitat estatal. 
•Regular l’autofinançament  de les confessions . La cooperació  amb les confessions es basarà
en un model  transparent  i per projectes .  És a dir ,  no hi haurà una  assignació  global ,  sinó
presentant  projectes  com fan  les associacions  o les ONG , i després  justificant la seva  despesa .
Mentrestant, mesures que presentarem al Congrés i al Senat:
•Anul·lar els acords entre la Santa Seu i l’Estat espanyol  del 1979 que estableixen privilegis
religiosos i obliguen a oferir religió catòlica en l’educació reglada; i, si fos necessari, demanar
també  a  l’Estat  que  revisi  els  acords  subscrits  l’any  1992  amb  federacions  d’entitats
representatives, respectivament, de les confessions evangèlica, islàmica i jueva.
•Eliminar de l’ordenament jurídic qualsevol tipus d’acció o de discriminació positiva per
motius religiosos  o de promoció per part de les institucions i serveis públics de qualsevol
confessió o acció religiosa per qualsevol mitjà. Crear una comissió parlamentària per estudiar
aquestes mesures, establir mecanismes que n’assegurin el compliment i, si s’escau, proposar
noves mesures per donar compliment a l’aconfessionalitat de l’Estat.
•Complir  amb el dret  d’abandonar  la confessió  pròpia  (reconegut en l’article  2 de l’actual  llei
orgànica  de  llibertat  religiosa)  sense  cap  tipus  de  condicionament.  En aquest  sentit ,  el
compliment  d’aquest  dret inclou  que  el  seu  exercici  abasti  totes  les instàncies  d’aquesta
confessió  en  què  figuri  la  persona  que ho  demana.  Així  mateix,  s’haurà  de  garantir  el
compliment de l’article  16 de la  llei orgànica  de protecció  de dades . En aquest  sentit , es vetllarà
pel compliment del  termini  establert,  així com pel bloqueig  de les dades  en els  termes  establerts
en la  mateixa  llei.
UNA JUSTÍCIA INDEPENDENT GARANTIA DELS DRETS I LLIBERTATS DE TOTHOM
La República ha de constituir una justícia concebuda com un autèntic servei públic al servei de la
ciutadania, pilar essencial de l’estat de dret i de l’estat del benestar, que doni plena garantia als
drets  i  les  llibertats,  individuals  i  col·lectives,  i  garanteixi  l’accés  en  plena  igualtat  de  tota  la
ciutadania. Una justícia eficaç, eficient i accessible, ben dotada de recursos, transparent en la
gestió, propera a la ciutadania i que garanteixi la normalitat de l’ús de les llengües catalana i
occitana. Una justícia compromesa en la defensa dels drets humans i la justícia universal que
esdevingui referent en la persecució dels crims, sense importar qui els hagi comès i on s’hagin
comès. En aquest àmbit, els pilars fonamentals de la República són els següents: 
1.Justícia, servei públic universal  que sigui  garantia del ple exercici de drets i llibertats, que
garanteixi de manera efectiva la tutela judicial i que fiscalitzi fefaentment els poders públics.
2.Una administració de justícia ben dotada de recursos  i amb una planta judicial adequada i
de proximitat que garanteixin una bona prestació del servei. 
31
Programa eleccions generals 2019
Esquerra Republicana
3.Poder judicial i ministeri fiscal independents , amb els quals es garanteixi la plena separació
de poders de l’estat de dret. 
4.Execució penal com a eina de reinserció i privació de la llibertat com a  últim recurs a utilitzar
quan no es tenen mitjans menys lesius quan algú comet un fet considerat delictiu.
Propostes per a la República Catalana:
•Una administració de justícia accessible per a tothom , que garanteixi la tutela judicial
efectiva  en  condicions  d’igualtat  mitjançant  la  gratuïtat  dels  serveis  de  defensa  per  a  la
ciutadania més vulnerable econòmicament. 
•Cossos legislatius adequats i que utilitzin un llenguatge precís i entenedor  i la garantia
que els jutjats i els tribunals es formen en la preservació dels drets de la ciutadania que utilitza
el servei públic de la justícia. Sistema de doble instància judicial  garantit i supressió de taxes
que en desincentivin l’accés. 
•Potenciació de mecanismes de justícia restaurativa i d’eines de resolució de conflictes
com ara la mediació com a pas previ a la judicialització de conflictes.
•Demarcació i planta judicial adequada al territori  i al model territorial del nou país. La nova
planta judicial haurà de tenir en compte les especificitats demogràfiques, geogràfiques, de
proximitat i de tràfic jurídic per garantir la plena igualtat de la ciutadania en l’accés a la justícia.
•Dotació de plantilles de magistrats, jutges, lletrats i fiscals  que respongui als estàndards
europeus i, en el mateix sentit, la corresponent dotació del personal administratiu adscrit a les
oficines judicials. 
•Establiment  d’un  òrgan  de  govern  dels  jutges  en  què  els  membres  siguin  elegits
democràticament , combinant l’equilibri i la pluralitat entre el conjunt d’operadors jurídics i el
poder polític, amb presència paritària d’homes i dones. Establir mecanismes que garanteixin i
vetllin perquè l’elecció dels membres de l’òrgan de govern dels jutges no respongui a criteris
partidistes, sinó de mèrit i capacitat.
•Ministeri fiscal desvinculat de l’obediència al poder executiu  amb representativitat pròpia
als òrgans de govern del poder judicial, amb responsables escollits democràticament, per una
majoria qualificada del Parlament.
•Articulació  de  l’execució  de  sentències  com  un  servei  social ,  des  de  l’òptica  de  la
prevenció en tres nivells:1. Prevenció primària: accions que s’apliquen abans que es produeixi
el problema (per exemple, col·laboració amb el sistema educatiu i la comunitat). 2. Prevenció
secundària: accions que s’apliquen quan el problema ja s’ha produït, abans que es consolidi
(per exemple, en justícia juvenil).  3. Prevenció terciària: accions que tenen com a objectiu
disminuir el dany que ja s’ha produït (per exemple, l’atenció a la víctima i el treball amb el
delinqüent per evitar que cometi nous delictes). 
Mentrestant, mesures que presentarem al Congrés i al Senat:
•Derogació de la llei mordassa .
•Derogació de la cadena perpètua (presó permanent revisable).
•Impulsar una Comissió d'Investigació sobre les clavegueres de l'Estat.
32
Programa eleccions generals 2019
Esquerra Republicana
•Modificació de la llei orgànica del poder judicial per tal  que en democratitzi els continguts,
sistemes d’accés a la carrera judicial i fiscal, i relació amb la ciutadania. 
•Legislació de l’ingrés de les taxes i dels dipòsits de garantia  al Departament de Justícia per
tal de fer front a les inversions en recursos humans i infraestructures a Catalunya.
•Impulsar un Pla Estatal de Drets Humans en política interior i exterior.
•Modificar la Llei de Secrets Oficials  per tal de tenir accés a informació per la investigació de
violacions de drets humans
•Incrementar el còmput del termini de prescripció en els delictes d'abús o agressió sexual
a menors.
•Despenalització de l’eutanàsia.
UN MODEL DE SEGURETAT INTEGRAL AL SERVEI DE LA CIUTADANIA
La República Catalana assumirà plenes competències en matèria de seguretat pròpies d’un estat.
En aquest sentit, haurà de desenvolupar un model de seguretat integral al servei de la ciutadania
amb un model de cos policial democràtic i de proximitat que actuï amb proporcionalitat i sigui efectiu
a tot el territori, complementat amb un servei d’emergències i de protecció civil amb mitjans i
efectius suficients per fer un bon servei en corresponsabilitat amb la ciutadania.  En aquest àmbit,
els pilars fonamentals de la República són els següents: 
1.Un  cos  unificat de  Policia  de  Catalunya,  democràtic  i  de  proximitat,  al  servei  de  la
ciutadania, que estigui format pel Cos de Mossos d’Esquadra i les policies locals.
2.Un sistema nacional de salvaments i emergències  ben coordinat, amb uns mitjans adequats
i una implantació territorial equilibrada.
3.Un  servei  de  protecció  civil  de  base  popular , complementària  dels  cossos  de policia  i
d’emergències.
Propostes per a la República Catalana:
•Un model integral de Seguretat Nacional, en base a la Llei 4/2015 del Sistema de Seguretat
Pública de Catalunya, assumint les competències pròpies d’un estat, que s’emmiralli en països
de dimensions i problemàtica semblant a Catalunya. 
•Una nova  llei de policia de Catalunya , sobre la base de la normativa existent, amb una aposta
decidida per la unificació definitiva del Cos de Mossos d’Esquadra, les policies locals i els
agents rurals  de Catalunya  en un sol cos, tot i respectant  els  principis  d’especialització  i
distribució  territorial,  sota  el  comandament  de  la  Conselleria  d’Interior,  i  assumint  les
competències plenes com a policia integral d’un estat. 
•Articulació d’una estratègia en els nou fenòmens de seguretat internacionals assumint el
control duaner i desenvolupant les competències policials en relació amb el bioterrorisme, els
delictes cibernètics, el crim internacional organitzat, la política antiterrorista... En definitiva, tots
aquells fenòmens que afecten la seguretat i són internacionals.
•Assumpció de les competències sobre ordenació i regulació de la  seguretat privada  per
la qual cosa caldrà redactar una llei de seguretat privada, per enfortir la col·laboració amb els
33
Programa eleccions generals 2019
Esquerra Republicana
cossos de seguretat, limitar la quantitat d’aspirants a vigilant de seguretat en cada promoció
(agent de seguretat privada), eliminar l’excés de vigilants que hi ha a hores d’ara, donar cabuda
a dins als auxiliars de serveis (agent de seguretat privada), redistribuir l’excés d’escortes privats
en casos de protecció de violència de gènere i regular les funcions i competències en matèria
de vigilància privada.
•Redisseny del sistema de protecció civil en el marc d’una política global de seguretat
amb  la  implicació  de  la  societat  en  la  seva  autoprotecció .  Caldrà  modificar la  llei de
protecció civil, fent un plantejament territorial i sectorial, articulant el voluntariat en les tasques
de prevenció i suport en l’atenció a emergències i assumint les competències estatals dels
plans de seguretat nuclear. 
Mentrestant, mesures que presentarem al Congrés i al Senat:
•Reclamar la participació del Cos de Mossos d’Esquadra  en els òrgans de cooperació amb la
policial internacional i transfronterera i a ls organismes estatals contra l’amenaça terrorista. 
•Negociar el traspàs immediat de la competència plena de trànsit i seguretat viària  sobre el
control de la matriculació i l’expedició de permisos o llicències de circulació, la capacitat per
autoritzar transferències, duplicats i baixes de vehicles, per poder fixar la velocitat en totes les
carreteres del territori català, per la pèrdua i la devolució de punts del carnet de conduir i pel
registre de la inspecció tècnica de vehicles. 
•Donar compliment a l’Estatut d’Autonomia en matèria de protecció i conservació de la
natura, el medi ambient i els recursos hidrològics , substituint el Seprona de la Guàrdia Civil
pel Cos de Mossos d’Esquadra, una competència que correspon als agents rurals i als Mossos
d’Esquadra.
•Negociar el traspàs de competències en matèria de salvament marítim .
•Fiscalitzar el model de Defensa i els seus programes especials d’armament  i exigir el
compliment de la llei general pressupostària i d’estabilitat pressupostària aplicable al Ministeri
de  Defensa  per tal d’evitar  la  presentació  de futurs  reials  decrets  per cobrir  despeses  ja
conegudes.
UNA REPÚBLICA SOLIDÀRIA COMPROMESA AMB LA PAU I ELS DRETS HUMANS
La  República  Catalana  serà  solidària,  internacionalment  responsable,  compromesa  amb  la
cooperació al desenvolupament, la pau i els drets humans. Una República que pot esdevenir un
referent internacional en la defensa dels drets col·lectius dels pobles mitjançant el diàleg i la no-
violència. En l’actual context, caldrà rellançar el model català de cooperació al desenvolupament i
incorporar els valors solidaris de la societat catalana en l’estratègia d’internacionalització com a
carta de presentació del nou estat al món, presentant-nos com un actor responsable, compromès
amb el desenvolupament, la pau, els drets humans i la justícia universal.  En aquest àmbit, els pilars
fonamentals de la República són els següents: 
1.Una  República  solidària  que  assumeixi  la  seva  responsabilitat  internacional  en  la
cooperació al desenvolupament i en la promoció de la resolució pacífica i democràtica dels
conflictes.
2.Una República que actuï coherentment davant els reptes globals de desenvolupament
humà  i  que  es  guiï  pel  principi  de  coherència  en  les  polítiques  econòmiques,  socials  i
mediambientals. 
34
Programa eleccions generals 2019
Esquerra Republicana
3.Un model de seguretat humana compromès amb la pau amb un sistema de defensa i de
seguretat civil que aposti pel desarmament, la desnuclearització i un sistema d’intel·ligència que
analitzi les amenaces i les causes profundes de la violència.
4.Un referent al Mediterrani de resolució  de conflictes  nacionals  i territorials amb la no-
violència i la pau.
Propostes per a la República Catalana:
•Fer un pacte per la cooperació al desenvolupament, la pau i la solidaritat  amb tots els
nivells de l’administració pública i la societat civil que fixi el grau de responsabilitat de cada
actor.
•Promoure  una  cooperació  concertada  amb  les  ONG ,  els  moviments  socials  i  el  teixit
associatiu  català,  tot  reforçant-ne  la  base  social,  l’autonomia  econòmica  i  la  projecció
internacional.
•Desplegar una estratègia de multilateralisme actiu  i participar en els debats de la comunitat
internacional sobre el paradigma del desenvolupament, l’eficàcia de l’ajuda, la reducció de les
desigualtats, l’erradicació de la pobresa i el finançament del desenvolupament. 
•Orientar la política pública de cooperació a l’agenda d’eficàcia , potenciant la cooperació
delegada, concentrant-nos sectorialment i seguint les recomanacions de divisió del treball. 
•Aplicar una estratègia integral de coherència de polítiques  amb la política de cooperació al
desenvolupament, la pau i la solidaritat internacionals, que incorpori indicadors, mecanismes de
seguiment i d’avaluació clars, transparents i verificables pel Parlament i la societat civil.
•Posar en marxa un sistema d’anàlisi dels riscos, les amenaces i les causes profundes de
la violència i les seves manifestacions  amb informació, prevenció i anticipació, i que treballi
per erradicar-les a l’interior i col·labori internacionalment per erradicar-les també a l’exterior.
•Construir un referent d’espai per a la resolució de conflictes i intermediació . Definir una
agenda  d’assumpció  de  debats  dels  conflictes  mediterranis  als  organismes  internacionals
presents al nostre territori, així com als centres d’estudi i als espais de debat (CGLU, CIDEM,
Institut Europeu de la Mediterrània).
•Desplegar una agenda de cooperació per a la seguretat europea  i mundial , a partir de la
participació activa en organitzacions multilaterals no militars i c ontribuir a la solució pacífica,
dialogada, justa i duradora dels conflictes violents, donant suport a processos inclusius de
diàleg, de negociació i de pau, així com vetllar per la protecció i la defensa dels drets humans i
del dret humanitari internacional .
•Constituir un sistema de defensa i de seguretat civil  que sigui adequat pel que fa al nombre
d’efectius, proporcionat respecte de les amenaces i els perills reals, ben coordinat en les seves
funcions de policia, informació, control, protecció civil i gestió d’emergències i que, alhora,
esdevingui garantia d’uns valors democràtics, per assegurar llibertat i justícia a la ciutadania.
Mentrestant, mesures que presentarem al Congrés i al Senat:
•Assolir  el  0,7%  d’ajuda  oficial  de  cooperació  al  desenvolupament  i  solidaritat
internacional  en els pressupostos de l’Estat.
•Exigir a les empreses transnacionals el compliment dels Drets Humans a tot el món.
35
Programa eleccions generals 2019
Esquerra Republicana
•Reduir en un 40% la despesa militar espanyola en tres anys , tant en efectius com en
capacitat armamentística, per tal de revertir l’increment que va fer el govern Aznar; 
•Desmilitaritzar les polítiques públiques i la vida social , impedint les subvencions a les
empreses armamentístiques i les desfilades, les exhibicions militars i les maniobres fora dels
terrenys militars.
•Modificació de la llei d’armes perquè hi hagi un exhaustiu i eficient control  i limitació de
l’exportació d’armes per no continuar venent armes a països que cometen crims de guerra o
altres violacions dels drets humans.
•Suspensió de la venda d’armes a Aràbia Saudí per impedir la violació de Drets Humans al
Iemen.
•Plantejar la reconversió de la indústria armamentística.
•Promoure la signatura del Tractat sobre Comerç d’Armes (TCA). 
36
3 
Discriminació 
o IgualtatPrograma eleccions generals 2019
Esquerra Republicana
3. DISCRIMINACIÓ O IGUALTAT
A)  SUPEREM  UN  RÈGIM  MASCLISTA,  HETEROPATRIARCAL  I
DISCRIMINADOR
L’Estat espanyol és hereu de la cultura heteropatrialcal, masclista i homòfoba instal·lada en el
nacionalcatolicisme, segons el qual les dones no tenien els mateixos drets que els homes i era
perseguit i reprimit qualsevol model identitari i sexual que no fos el cisgènere heterosexual (la
identitat de gènere coincideix amb el propi cos i se sent atracció per persones del sexe oposat),
especialment mitjançant l’aplicació de la ley de vagos y maleantes  i la seva successora ley sobre
peligrosidad y rehabilitación social . 
Més enllà de la declaració formal recollida a la Constitució espanyola a favor de la igualtat entre
dones i homes, la realitat és que la mateixa Constitució consagra la preeminència masculina en la
figura del cap d’estat i les condicions successòries de la seva monarquia. L’Estat espanyol continua
impregnat  d’una  cultura  patriarcal  que  emana  masclisme.  Un  masclisme  que  es  constata  en
l’exercici dels poders públics, des de l’administració de justícia fins a la Real Academia de la Lengua
Espanyola, des dels mitjans de comunicació, públics i privats, fins a les oligarquies econòmiques. 
Fem una esmena a la totalitat al règim masclista, patriarcal i discriminador que permet passejar amb
impunitat els autobusos d’Hazte Oir amb missatges masclistes i transfòbics, que es mostra passiu
davant els missatges LGBTIfòbics a les televisions públiques, que es mira impassible sentències
com les de  la manada , que qüestiona sistemàticament les ordres d’allunyament dictades a les
víctimes de violència masclista i en retalla els fons d’atenció, que actua passivament davant les
discriminacions laborals que pateixen les dones i que continua a la cua de les accions efectives per
erradicar el masclisme. Un estat que continua considerant la propietat i els drets patrimonials sota la
mirada masculina, on la fiscalitat té mirada androcèntrica i l’estat del benestar es declina sobre el
model de família tradicional, on dones i persones LGBTI són en molts casos ciutadanes i ciutadans
nouvinguts a l’exercici dels drets efectius. 
Un sistema heteropatriarcal emparat en les estructures de poder
En  l’intent  de  modernitzar  aquest  estat  patriarcal,  cíclicament  els  governs  que  es  volen
progressistes  introdueixen  mesures  puntuals  i  retocs  legislatius  que  els  donen  una  pàtina  de
progressia, feminisme i mirada LGBTI. Mesures que molt sovint costen molt d’implantar per les
reticències que genera a la mateixa estructura i que més sovint encara són qüestionades i fins i tot
revertides. Rebutgem formar part d’un sistema patriarcal irreformable, on el respecte als drets de les
dones  és  opinable  i derogable,  o la  justícia  empara violadors i posa  en dubte  les dones, on
continuen relegades al paper de convidades. 
En aquest sentit, respecte a les persones LGTBI, a l’Estat espanyol existeix una cisnormativitat
(donar per suposat que totes les persones responen a una identitat sexual o expressió de gènere
coincident amb el sexe en el moment del naixement) , tant heterosexual (basada essencialment en
37
Programa eleccions generals 2019
Esquerra Republicana
una  presumpció  de  cisheterosexualitat  de  totes  les  persones)  com  homosexual  (amb  una
cishomonormativitat on s’ha reconegut la normalització legal i efectiva de les persones homosexuals
cisgènere). Però aquestes normativitats no només imposen un model identitari –encaixat en uns
determinats estereotips de masculinitats i feminitats–, sinó que suposen, de facto  i de iure , un límit a
la plena llibertat i pluralitat identitària, afectiva i sexual.
En els casos de les persones transsexuals, és especialment òbvia la discriminació institucional, en
tant que la llei les patologitza considerant-les persones malaltes, en dificulta el canvi de nom –en
obligar-les a reconèixer la seva patologització i a hormonar-se, així com d’altres traves del registre
civil, especialment en menors– i impedeix la normalització dels nens i les nenes transsexuals.
Aquesta discriminació institucional abona la legitimació de la discriminació social i laboral que
pateixen bona part de les persones transsexuals (especialment les dones). En aquest sentit, cal
assenyalar  que  el  Congrés  dels  Diputats  ha  rebutjat  reiteradament  les  propostes  d’Esquerra
Republicana de despatologització de la transsexualitat, d’eliminació dels requisits patologitzadors i
d’hormonació per al canvi de nom i sexe o d’impulsar un pla d’inserció laboral i social de les
persones trans.
Un Estat paternalista que discrimina el jovent
La llei electoral espanyola reconeix els drets polítics, com el de sufragi, als 18 anys. Paradoxalment,
al 16 anys es pot accedir legalment al mercat laboral, existeix l’obligatorietat de pagar impostos o el
ple consentiment als tractaments mèdics. En aquest mateix sentit, cal assenyalar que l’Assemblea
Parlamentària del Consell d’Europa va aprovar l’any 2011 la resolució 1826 sobre l’enfortiment de la
democràcia mitjançant la reducció de l’edat per votar als 16 anys, en què s’instava els estats
membres del Consell d’Europa a permetre el dret al vot a partir d’aquesta edat. La resolució vincula
els principis de la democràcia, que exigeixen la participació del major nombre possible de persones
en el procés polític i en la presa de decisions, amb la necessitat d’ampliar el dret a votar als 16
anys; i assenyala que l’evolució demogràfica a Europa podria portar a la creixent marginació de la
joventut en el procés polític, que corre el risc de ser dominat per qüestions principalment d’interès
per a persones de més edat. Malgrat això, el Congrés dels Diputats va rebutjar la proposició de llei
d’Esquerra Republicana en què es modificava la llei electoral per tal de permetre el vot als 16 anys.
En resum, a part de negar el dret a vot als 16 anys, les polítiques de l’Estat han comportat per als
joves dades socioeconòmiques dramàtiques: taxes d’atur juvenil properes al 50% amb una altíssima
temporalitat  ‒que empès milers de joves a migrar per motius econòmics i a la recerca de noves
oportunitats ‒, que fan evident les dificultats del jovent per poder emancipar-se amb llibertat.
38
Programa eleccions generals 2019
Esquerra Republicana
B) CONSTRUÏM UNA REPÚBLICA FEMINISTA I EMANCIPADORA
Davant l’avanç de l’extrema dreta arreu d’Europa, amb un discurs que incita a l’odi contra la
diferència i promou valors com el masclisme, el racisme i l’homofòbia, cal reafirmar el compromís de
treballar en la defensa dels drets i les llibertats de les dones, les persones LGTBI, les persones
migrades i de qualsevol altre col·lectiu vulnerable per tal de barrar el pas a qualsevol intent de
retrocés en les fites aconseguides. I alhora, cal fer front a un sistema capitalista devorador que no fa
més que incrementar les desigualtats socials i especular amb els drets de les persones, com el dret
a l’habitatge, la qual cosa comporta precarietat laboral i situacions de risc de pobresa que afecten
especialment dones i joves.  
Les republicanes i republicans volem viure en una societat que garanteixi la igualtat d’oportunitats,
perquè totes les persones, en l’exercici dels seus drets i deures, puguin gaudir, de l’inici al final de la
seva existència, una vida digna i independent. La igualtat d’oportunitats no és el tracte lineal i igual
per a tota la ciutadania, és justament, el tracte divers que pugui garantir que totes les persones,
vinguin d’on vinguin i siguin d’on siguin, puguin assolir les mateixes fites en igualtat de condicions. 
La dones parteixen d’una posició endarrerida en la cursa cap a la igualtat d’oportunitats. Per això,
les  dones  republicanes  lluiten  per  assolir  una  societat  on  no  visquin  amb  la  incertesa  del
manteniment o no dels drets assolits després de tants anys de lluites feministes, on no es retallin
drets en funció del govern de torn i on els arguments masclistes no formin part de les eines
llancívoles en la vida política ni es continuï treballant a ritme dels homes, sense assumpció de la
corresponsabilitat en les feines de cura i sota les mentalitats patriarcals, tant si hi ha dones al
capdavant com si no n’hi ha.  
Els i les joves es manifesten amb actitud propositiva per expressar la nostra aspiració de viure en
un país on es tinguin totes les eines i oportunitats necessàries per desenvolupar el projecte de vida
amb llibertat. Per això, lluitem per una República Catalana on el seu jovent tingui un paper impulsor,
proactiu i protagonista en la seva construcció, ja que serà el col·lectiu més directament afectat
segons el model de país que es constitueixi. Una República on el jovent tingui oportunitats de trobar
una feina adequada a la seva trajectòria formativa, que sigui remunerada amb un sou digne i
estable i que permeti l’accés a un habitatge a preus populars perquè es pugui emancipar. Una
república que fomenti totes les formes de participació per promoure l’apoderament democràtic del
jovent, una nova cultura basada en la implicació social i el sentit comunitari de cooperació, i on
l’educació sigui un pilar fonamental per garantir que el jovent pot disposar d’una bona formació per
tal d’esdevenir ciutadans lliures, preparats i crítics. 
UNA REPÚBLICA FEMINISTA AMB IGUALTAT EFECTIVA ENTRE DONES I HOMES
La  República  ha  de  ser  la  plasmació  d’una  societat  de  dones  i  homes  lliures  i  iguals  que
comparteixin les responsabilitats, on es garanteixi l’accés en tots els àmbits de representació i la
presa de decisions en condicions de paritat. La República ha de vetllar per fer efectius els drets de
les  dones  en  igualtat  de  condicions  que  els  homes  en  tots  els  àmbits  de  la  vida  pública  i
professional i escometre qualsevol discriminació per raó de gènere o de dependència per raons
socioeconòmiques. Una República on les dones se sentin lliures i segures per decidir ser mares i
sobre el seu propi cos. En aquest àmbit, els pilars fonamentals de la República són els següents: 
39
Programa eleccions generals 2019
Esquerra Republicana
1.Lluita  contra  la  precarització  i  la  pobresa  femenina  amb  la  igualtat  laboral  i  amb  el
reconeixement i les prestacions adequades en les tasques de la cura de menors, persones
grans i dependents. Apoderament de les dones amb la garantia d’accés a tots els àmbits de
representació i presa de decisions en la vida pública.
2.Igualtat salarial i garantia professional  per blindar la igualtat en el món laboral: igualtat
retributiva (tancament de la bretxa salarial), superació del terra enganxós que fixa les dones als
llocs més baixos de les escales professionals, trencament del sostre de vidre o accés als llocs
de presa de decisions i racionalització horària que permeti la corresponsabilitat de dones i
homes en les tasques de cura. 
3.Erradicació de  la  violència masclista  des del compromís  de les polítiques públiques:  la
destinació de recursos pressupostaris, la sensibilització de l’àmbit jurídic i cossos de seguretat,
la coordinació amb les entitats de dones i una resposta unívoca ciutadana de rebuig.
4.Garantia dels drets sexuals i reproductius: dret a la maternitat i a decidir sobre el propi cos
per tal que les dones puguin obtenir un suport integral i tenir el dret de decidir lliurement.
Propostes per a la República Catalana:
•Garantir escoles bressol dels 0 als 3 anys  a les famílies que ho sol·licitin i destinar els
recursos adients per a la cura de les persones dependents .
•Avançar cap a la reforma horària  amb flexibilitats horàries i permisos laborals paritaris que
permetin la corresponsabilitat familiar.
•Garantir la participació de dones  en totes les estructures administratives institucionals en
condicions de representació paritària, i incentivar que en àmbits no institucionals participatius
també sigui així.
•Promoure l’elaboració obligatòria de plans o mesures d’igualtat  en totes les empreses i
organismes.
•Garantir la igualtat salarial , amb la complicitat del món sindical i empresarial, per feines
remunerades d’igual valor, tant si les fan homes com dones.
•Establir un sistema de permisos, llicències i excedències  que facin compatible la carrera
professional amb la vida personal en igualtat de condicions entre dones i homes. 
•Formar en perspectiva de gènere i violència masclista  tots els professionals que ofereixen
serveis  directes  a  les  dones,  i molt  especialment  els  del sistema  judicial i els  cossos  de
seguretat.
•Donar  suport,  recursos  i  reconeixement  a  les  entitats  de  dones  que  treballen  en  la
prevenció, detecció i reparació de la violència masclista.
•Garantir  el  dret  de  les  dones  a  decidir  lliurement  sobre  el  seu  propi  cos  i  la  seva
maternitat.
•Promoure la visibilització i l’apoderament de totes les dones des de les seves diversitats :
dones lesbianes i trans, dones amb capacitats diverses, dones racialitzades i de tota edat i
condició.
40
Programa eleccions generals 2019
Esquerra Republicana
Mentrestant, mesures que presentarem al Congrés i al Senat:
•Establir plans de formació obligatòria en perspectiva de gènere i sensibilització destinats
a tots els professionals del sistema judicial  que intervenen en els processos de violència
masclista.
•Crear  una  comissió  d’estudi  per  treballar  en  la  creació  d’un  sistema  de  permisos,
llicències i excedències  que facin compatible la carrera professional amb la vida personal en
igualtat de condicions entre dones i homes i que aquesta comissió treballi sobre els pilars de la
corresponsabilitat, la flexibilitat horària i els permisos paritaris.
UNA  REPÚBLICA  RESPECTUOSA  AMB  LA  DIVERSITAT  SEXUAL  I  LA  IDENTITAT  DE
GÈNERE
La República Catalana ha de ser justa i ha de garantir els mateixos drets i oportunitats per a tothom.
Una República que sigui respectuosa amb la diversitat sexual, lliure d’homofòbia i de transfòbia, i on
el dret d’estimar com es vulgui i de constituir una família, sigui quina sigui, formi part del seu ADN.
Per això cal treballar en l’aprovació d’aquelles lleis que ens permetin assolir l’equiparació legal de
les persones LGTBI i el desenvolupament de totes les polítiques que, de manera transversal, ens
permetin avançar cap a la igualtat real i erradicar la LGTBIfòbia de la nostra societat.  En aquest
àmbit, els pilars fonamentals de la República són els següents: 
1.Drets constitucionals per la igualtat d’oportunitats  de les persones LGTBI per poder viure
amb normalitat l’orientació sexual i garantir el dret a estimar com es vulgui i a constituir una
família. 
2.No-discriminació i lluita contra l’homofòbia i la transfòbia  que vetlli perquè la igualtat sigui
efectiva i per garantir el dret de les persones LGTBI a viure amb normalitat l’orientació sexual i
la identitat de gènere en la seva vida personal, pública i professional.
3.Esdevenir referent internacional de respecte als drets humans i a la diversitat sexual per
ser present en els organismes internacionals i poder incidir en les polítiques globals.
Propostes per a la República Catalana:
•Reconèixer a la Constitució els drets de les persones LGTBI , el respecte cap a la diversitat
sexual i la identitat de gènere, incloent el dret al matrimoni entre parelles del mateix sexe i el
dret a constituir una família.
•Aprovar una nova llei contra l’homofòbia i la transfòbia  amb competències penals per
incriminar les discriminacions més greus contra persones LGTBI.
•Dur a terme una política sensible respecte a les persones LGTBI perseguides als seus
països d’origen  i disposar de mecanismes d’acollida.
•Establir  un  nou  marc  laboral  plenament  respectuós  amb  el  dret  a  no  ser  objecte  de
discriminació.
•Promoure el respecte a la diversitat i la defensa dels drets de les persones LGTBI als
organismes internacionals  dels quals formem part, com la ILGA
41
Programa eleccions generals 2019
Esquerra Republicana
Mentrestant, mesures que presentarem al Congrés i al Senat: 
•Impulsar  l’aprovació  de  la  llei  d’igualtat  LGTBI  i  donar  suport  a  l’aprovació  d’aquells
projectes legislatius que permetin avançar en la igualtat legal de les persones LGTBI, com la llei
per la igualtat de tracte i la no-discriminació.
•Oposició frontal a qualsevol intent de retrocés en l’àmbit legislatiu  per part dels partits i
organitzacions de l’extrema dreta, dels drets de les persones LGTBI.
•Impulsar la tramitació de la llei d’igualtat de transsexualitat i transgènere  per tal d’avançar
en  aspectes  com  la  despatologització  de  la  transsexualitat  en  el  sistema  sanitari  públic,
possibilitar la inscripció dels menors i adults trans al registre sense cap mena d’informe mèdic o
psiquiàtric o la millora de la inserció social i laboral de les persones trans.
•Modificar la Llei 19/2007 contra la violència, el racisme, la xenofòbia i la intolerància en
l’esport  per tal d’incloure les persones trans i reforçar els mecanismes de protecció de les
persones LGTBI en l’àmbit de la pràctica esportiva.
•Garantir el dret al finançament públic de la reproducció assistida de totes les dones ,
independentment de la seva orientació sexual o estat civil, tal com ja s’està fent a Catalunya.
•Aplicar les mesures fixades a la resolució sobre l’auge de la violència neofeixista a
Europa  aprovada al Parlament Europeu i que aposta per la persecució i sanció dels delictes
d’odi, la protecció de col·lectius i organitzacions que lluiten contra el feixisme o el fet que entitats
que promouen valors com l’homofòbia no rebin cap ajut públic.
•Garantir el dret d’asil a les persones LGTBI refugiades  que als seus països d’origen són
perseguides per la seva orientació sexual o identitat de gènere.
•Recuperar la perspectiva del moviment LGTBI  en els programes de memòria històrica.
UNA REPÚBLICA EMANCIPADORA DEL JOVENT
La República ha de ser un estat on el jovent tingui totes les eines i oportunitats per poder viure de
manera independent i amb llibertat. Una República on els joves tinguin l’oportunitat de trobar una
feina adequada a la seva formació amb un sou digne, accés a un habitatge a preus populars per
emancipar-se i on disposin d’una bona formació per esdevenir ciutadania preparada, lliure i crítica,
puguin gaudir d’un model d’oci alternatiu de consum sostenible i saludable i disposin de les eines
per apoderar-se i participar en la vida cultural, social i política de la República. En aquest àmbit, els
pilars fonamentals de la República que farem són els següents: 
1.Ocupació digna que combati la falta d’oportunitats i la precarietat laboral , que permeti al
jovent la seva emancipació i en què les pràctiques laborals i la garantia juvenil siguin eines
d’aprenentatge i inserció laboral en condicions dignes.
2.Accés a un habitatge digne a preus populars  que permeti al jovent emancipar-se a través de
la promoció de parcs públics d’habitatge i models alternatius d’accés i tinença d’habitatge.
3.Educació  laica,  pública,  de  qualitat, no  sexista  i en  català  fonamentada en la  igualtat
d’oportunitats, l’equitat i la justícia social i que garanteixi que ningú quedi fora de la universitat
per motius econòmics.
42
Programa eleccions generals 2019
Esquerra Republicana
4.Model d’oci alternatiu que fomenti la salut i nous hàbits de consum potenciant espais d’oci
que promoguin el consum responsable i conscient i amb publicitat no sexista. 
5.Un nou país que fomenti la participació del jovent i una nova cultura ciutadana basada en
els valors republicans, la implicació amb l’entorn, la cooperació i el sentiment de comunitat, i
que avanci cap al reconeixement social de l’associacionisme i la recuperació progressiva de
l’espai públic per a usos comunitaris.
Propostes per a la República Catalana:
•Incrementar i millorar els mecanismes públics d’intermediació laboral , per evitar el recurs
a  empreses  de  treball  temporal  (ETT)  i  agències  de  col·locació  privades,  per  tal  d’evitar
pràctiques que contribueixin a la precarització del treball juvenil. Potenciar la garantia juvenil
d’inserció laboral efectiva per als menors de 30 anys.
•Crear un pla integral contra la violència masclista  destinat al col·lectiu jove que, d’una
banda, detecti i actuï contra determinats comportaments que poden suposar un risc de violència
i, de l’altra, serveixi per formar en la no-discriminació.
•Apostar per opcions d’accés i tinença de l’habitatge que vagin més enllà de l’individu  i
incideixin  en  la  transformació  social,  com  ara  la  masoveria  urbana,  la  cessió  d’ús  o  les
cooperatives d’habitatge, així com totes aquelles polítiques que possibilitin l’accés a l’habitatge
dels joves. 
•Actuar  davant  les  problemàtiques  dels  joves  en  relació  amb  la  seva  salut :  garantir
l’educació afectivosexual, promoure una alimentació equilibrada i hàbits saludables, tractar la
salut mental i el suïcidi des d’una perspectiva juvenil, i una política de drogues menys repressiva
i més pedagògica.
•Incentivar  l’accés  dels  joves  a  l’oferta  cultural  que  hi  hagi ,  així  com  també  dotar
d’autonomia i recursos els artistes joves per tal que puguin exercir amb llibertat el seu ofici.
•Caminar cap a un model educatiu que disposi de les eines necessàries perquè tothom hi
pugui accedir , un progressiu relleu generacional del professorat per donar oportunitats als
joves investigadors i docents, i amb un sistema de beques just i amb el finançament necessari.
Exigirem la derogació de la LOMCE i la reforma de l’Estatut dels Estudiants.
•Donar suport tècnic, logístic i econòmic als projectes duts a terme per entitats juvenils ,
així com treballar perquè s’incrementi el reconeixement social a l’associacionisme com a eina
de formació en la participació i la cohesió social.
•Educar la infància i el jovent en la igualtat i el respecte cap a les persones LGTBI+ , i
treballar per erradicar l’assetjament escoltar LGTBIfòbic, així com crear també un pla integral
contra la violència LGTBIfòbica.
•Invertir en una xarxa de transport públic  que permeti als joves garantir el seu dret a la
mobilitat per tenir accessibilitat als seus llocs de treball, als centres educatius i als seus espais
d’oci juvenil.
43
Programa eleccions generals 2019
Esquerra Republicana
Mentrestant, mesures que presentarem al Congrés i al Senat:
•Impulsar el dret a vot a partir dels 16 anys  per implicar els joves en la participació política, ja
que si poden pagar impostos o tenir responsabilitats penals, també han de poder decidir el futur
mitjançant el vot.
•Reclamar el traspàs de la competència i els recursos de beques universitàries  per tal de
superar el greuge actual de repartiment en funció de la població i garantir l’accés a l’educació
superior. 
44
4 
Desigualtat 
o Cohesió SocialPrograma eleccions generals 2019
Esquerra Republicana
4. DESIGUALTAT O COHESIÓ SOCIAL
A) SUPEREM UN RÈGIM CLASSISTA QUE PERPETUA ELS PRIVILEGIS
El pacte de la Transició va suposar la prolongació i la perpetuació del domini de l’elit franquista sota
la forma política de la monarquia parlamentària. No es va produir en cap cas una ruptura amb el
règim anterior. D’aquesta  manera,  el règim constitucional va  heretar tota  l’estructura política  i
econòmica del franquisme, que va seguir tenint el control de les estructures de l’Estat. 
La Constitució va consagrar un nou ordre polític que va permetre a l’oligarquia franquista continuar
dirigint el país, i perpetuar-se en els estaments del poder. Les mateixes famílies polítiques que van
governar  durant  el  franquisme  ho  van  continuar  fent  durant  el  període  constitucional  fins  a
l’actualitat, i la Constitució únicament va ser el marc jurídic que va garantir aquesta continuïtat. Així,
les estructures oligàrquiques i extractives van romandre intactes en la seva major part, al mateix
temps que rebien un vernís democratitzador.
La consolidació d’aquesta oligarquia que s’ha lucrat a través dels grans processos de privatitzacions
de les principals empreses estatals –telefonia, energia, infraestructures, transports, loteries– durant
els anys vuitanta i noranta i que ha operat indistintament sota governs del PSOE i el PP, ha teixit
una estructura de relacions entre món polític i econòmic que ha permès la consolidació de sistemes
de corrupció perfectament institucionalitzats i la instauració de portes giratòries entre món polític i
l’econòmic de manera que el primer legisli en interès del segon independentment del govern.
Aquesta oligarquia, més extractiva que productiva, que viu de les empreses de l’IBEX i dels decrets
publicats  al  BOE,  ha  estat  incapaç  de  generar  un  desenvolupament  econòmic  productiu  que
respongui als interessos generals de la ciutadania i ha procurat tan sols pels seus propis beneficis.
Paral·lelament, la corrupció ha esdevingut un dels trets principals del sistema polític posant en
escac la mateixa estructura del règim del 78 i desemmascarant les elits extractives que el van
edificar. Una forma de corrupció institucionalitzada que s’ha plasmat en les portes giratòries dels
consells d’administració de les grans empreses, l’especulació immobiliària o estafes com les del
projecte Castor i les autopistes radials de Madrid. 
Un Estat que accentua les desigualtats
La recuperació econòmica que els darrers anys ha viscut Espanya no ha anat acompanyada de
millores significatives en les condicions de vida de les capes baixes i mitjanes de la població, sinó al
contrari, les desigualtats s’han incrementat any rere any. Aquestes desigualtats creixents queden
clares en l’últim informe d’Oxfam Intermón que explica com la concentració de la riquesa està
posant en risc el model de benestar al conjunt de l’Estat. 
Espanya  és  un  país  amb realitats duals.  Des del 2014  creix  el PIB,  però  els  resultats de la
reactivació  econòmica  només  beneficien  una  minoria,  mentre  que  la  desigualtat  es  cronifica  i
s’intensifica .  Espanya  segueix  sent  el segon  país  de  la  Unió  Europea  on  més  ha  crescut  la
45
Programa eleccions generals 2019
Esquerra Republicana
desigualtat des que va  esclatar la crisi i on ha seguit augmentant malgrat els últims anys de
creixement econòmic.
L’anterior etapa de creixement, fonamentada en la bombolla immobiliària i el crèdit barat, va generar
uns enormes desequilibris que van amplificar l’impacte de l’esclat d’una crisi de caràcter global però
especialment dura a Espanya. D’aquesta crisi, en va resultar una destrucció massiva de llocs de
treball, un atur molt superior a la mitjana europea, la reconcentració del sistema financer, la pèrdua
de  poder  adquisitiu  de  la  població  assalariada  al  voltant  del  30%  i  una  nova  generació  de
treballadors i treballadores pobres que conformen una nova classe social, el precariat. En resultat,
les persones més pobres van ser les més castigades. D’acord amb l’OCDE, la renda mitjana a
Espanya va caure un 9% entre el 2007 i el 2014, però la caiguda de la renda del 10% més pobre de
la població va ser de més del doble, d’un 21%.
Des de la crisi, el model espanyol tan sols ha pogut recuperar competitivitat a partir de la devaluació
interna,  abaixant  preus,  rebaixant  els  costos  laborals,  generalitzant  activitats  econòmiques
intensives en feines de mitja i baixa qualificació i amb un estancament endèmic de la productivitat. 
Per contra, els beneficis de les grans empreses han recuperat els nivells anteriors a la crisi, i
malgrat això no s’ha recuperat el nivell salarial dels treballadors. I com a colofó, la fortuna de tan
sols tres persones (Amancio Ortega, la seva filla Sandra i Juan Roig) ja equival a la riquesa del 30%
més pobre, és a dir, de 14,2 milions de persones. Mentre el 2015 aquest 30% més pobre va veure
reduïda la seva riquesa en més d’una tercera part (-33,4%), la fortuna de les tres persones més
riques del país va augmentar un 3%. 
Una fiscalitat per a les elits
Aquesta desigualtat s’agreuja per l’efecte d’un sistema fiscal que no és redistributiu i que trenca el
principi de progressivitat, ja que aquesta progressivitat només s’aplica a les rendes del treball.
Espanya és un dels països europeus amb menor capacitat per reduir les desigualtats a través del
sistema fiscal, tan sols al darrere de Letònia, Bulgària, Estònia i Lituània. Són les famílies les que
encara suporten la major part del pes tributari, aportant un 84% de la recaptació enfront d’un 13%
de les empreses.
La fiscalitat de les grans fortunes, que a través de figures com les sicavs permet l’elusió de bona
part dels seus beneficis, converteix l’Estat espanyol en un dels estats europeus amb la pressió fiscal
més baixa, malgrat que els tipus impositius estan a nivells relativament elevats des d’una òptica
comparada. 
Les grans empreses que generen beneficis milionaris paguen menys impostos que les pimes. De la
mateixa manera, les rendes del capital i especulatives tributen molt menys que les rendes del
treball. 
El sistema fiscal continua gravant amb més intensitat el treball de la ciutadania que el capital que
tinguin. Es bonifiquen els impostos de patrimoni i successions, fins i tot per a les grans fortunes, i es
permet l’enginyeria fiscal que fomenta l’elusió de l’impost de societats.
46
Programa eleccions generals 2019
Esquerra Republicana
Un sistema de pensions deficitari
Els sistemes de pensions de repartiment, com és el cas de l’espanyol, funcionen a partir de les
aportacions que mensualment fan les persones que treballen i les empreses. Les aportacions
s’ingressen al calaix comú, que permet, a més, pagar la nòmina de les pensions de manera que no
hi ha un estalvi al sistema, sinó que els diners que entren amb l’esforç dels que treballen s’utilitzen
per pagar les pensions dels que ja han treballat prou. Aquest és un gran valor de la solidaritat
intergeneracional.
Tanmateix, aquests sistemes només són sostenibles quan hi ha més gent treballant que ingressi
recursos que població passiva percebent pensions. Per tant, hi ha una relació directa entre la
sostenibilitat dels sistemes de pensions i la salut del mercat de treball. A més treball, i a més treball
de qualitat, més resistència del sistema.
El sistema de pensions a l’Estat espanyol es troba en una situació complicada. El seu dèficit oscil·la
al voltant dels 17.000 milions d’euros anuals, i la guardiola del fons de reserva de pensions, previst
per anys de crisi, ha quedat esgotada, també per la mala gestió dels diferents governs.
Aquest resultat no és derivat ni de bon tros per l’import de les pensions que reben els pensionistes.
Les pensions no són excessivament altes a Espanya en comparació amb altres països de l’entorn
europeu. El problema rau en la partida dels ingressos. Les pensions no es poden discutir. En tot
cas, cal afrontar la manera com es paguen, i això depèn de la salut del mercat laboral i de les
polítiques actives associades. Amb un mercat en el qual, fruit de les successives reformes laborals,
es crea ocupació de baixa qualitat, temporal i amb salaris galdosos, la capacitat de ser sostenible
del sistema de pensions espanyol és i serà molt complicada. 
Infrafinançament en dependència
L’Estat va aprovar una llei de dependència el 2006 que havia de garantir una mínima cobertura per
a totes aquelles persones en situació del vulnerabilitat. La realitat d’aquesta llei ha estat que l’Estat
no ha aportat els recursos que preveia per garantir-ne el desplegament i ha traslladat tota la
responsabilitat  a  les  comunitats  autònomes  que  han  patit  una  situació  d’asfíxia  financera
especialment severa durant els darrers anys de crisi econòmica.
Fa dos anys, coincidint amb el desè aniversari de la llei de dependència, la majoria dels grups
parlamentaris al Congrés dels Diputats van signar un Pacte per la Dependència que havia de servir
per impulsar el compromís de l’administració central per al desplegament de la llei. En totes les
anàlisis  d’evolució  del  sistema  realitzades  es  constata  que  la  insuficiència  de  finançament,
agreujada molt especialment a partir del Reial decret llei 20/2012 aplicat pel govern Rajoy, és la
principal causa de la desatenció en què s’està incorrent respecte a les persones en situació de
dependència. 
La disminució del finançament a les autonomies des del juliol del 2012 fins al desembre del 2018 ha
generat una xifra acumulada de deute no reconegut de 3.154 milions d’euros que han hagut
d’assumir les comunitats autònomes, entre les quals Catalunya ha estat un dels territoris més
castigats.
Malgrat  tot, no s’ha previst  ni intuït  en  cap projecte  de pressupostos generals de l’Estat una
estratègia per a la reversió de les retallades ni per al compliment dels compromisos de finançament
47
Programa eleccions generals 2019
Esquerra Republicana
50-50% entre Estat i comunitats autònomes, uns compromisos que no s’han assolit en cap dels
dotze exercicis des que s’aprova la llei.
Despesa militar vers despesa social
A l’Estat espanyol s’estan retallant drets socials per mantenir la despesa militar. En primer lloc,
perquè  estan  destinant  recursos  a  armament  en  lloc  de  destinar-los  a  sanitat,  dependència,
educació o d’altres despeses socials. No en va, el finançament estatal per garantir el dret a la
dependència (que és un dret) es xifrava en uns 800 milions d’euros, que és precisament la quantitat
per la qual l’Estat ha generat un deute públic per pagar els grans projectes armamentístics.
En segon lloc, perquè la despesa militar ha contribuït de manera important amb més de 30.000
milions d’euros a la generació del deute amb què el govern ha justificat les retallades. I finalment,
perquè segueixen ampliant la despesa militar pressupostada  ‒encara que no hi hagi diners ‒ a
compte de deute públic. Tenint en compte que l’augment del deute públic significa més retallades
en el futur.
Boicot a les mesures socials a Catalunya
Més de quaranta lleis catalanes han estat recorregudes al Tribunal Constitucional des de l’aprovació
de l’Estatut d’Autonomia del 2006. Més de la meitat de recursos que l’executiu de l’Estat ha dirigit
contra el Parlament han afectat polítiques socials i la recaptació d’impostos de la Generalitat. El
bloqueig polític de la majoria conservadora del Congrés sobre el Parlament ha impedit a Catalunya
desenvolupar  polítiques  socials  més  avançades.  Malgrat  l’existència  a  Catalunya  de  grans
consensos respecte a drets socials bàsics, l’Estat ha bloquejat sistemàticament les iniciatives del
Parlament. Aquelles formacions polítiques que com el PP són minoritàries a Catalunya han impedit
que poguéssim avançar socialment. La gran majoria de lleis tombades pel TC s’han inspirat en lleis
que són vigents en altres països del centre i el nord d’Europa. Una prova més que l’Estat vol evitar
el canvi i la modernització per mantenir els privilegis.
Un dels casos més greus va ser el de la llei de mesures urgents per afrontar l’emergència en l’àmbit
de  l’habitatge  i  la  pobresa  energètica.  Fruit  d’una  ILP  impulsada  per  entitats  socials,  va  ser
aprovada el 29 de juliol del 2015 per unanimitat, en una jornada que tothom va considerar històrica.
La llei prohibia l’execució de cap desnonament sense oferir abans un lloguer social, recollia la
possibilitat  de  sancionar  els  grans  tenidors  d’habitatge  i establia  la  necessitat  de  garantir  els
subministraments bàsics i d’aplicar les ajudes necessàries per evitar talls de subministrament, entre
molts  altres  punts.  El  maig  del  2016  molts  dels  articles  que  incloïa  van  quedar  suspesos
automàticament  per  l’admissió  a  tràmit  del  recurs  d’inconstitucionalitat  presentat  pel  govern
espanyol.
Aquesta  no  era  la  primera  vegada  que  el  Parlament  legislava  a  favor  d’aquestes  famílies
vulnerables.  Dos  anys  abans,  el desembre  del  2013,  es  va  aprovar  el  Decret  llei  6/2013  de
modificació del codi de consum, parcialment anul·lat pel TC el març del 2016. Uns mesos després
de la suspensió de la Llei 24/2015, el Parlament va aprovar la llei de mesures de protecció del dret
a l’habitatge de les persones en risc d’exclusió residencial i novament va ser suspesa.
48
Programa eleccions generals 2019
Esquerra Republicana
Moltes  altres  lleis  aprovades  pel  Parlament  els  darrers  anys  també  han  estat  totalment  o
parcialment tombades pel TC, com la llei d’igualtat entre homes i dones, en la qual els articles
anul·lats fan referència a qüestions com l’assetjament sexual, la presència d’homes i dones en la
negociació col·lectiva o la perspectiva de gènere en la prevenció de riscos laborals.
Gairebé tots els impostos creats els últims anys han estat a la diana de l’Estat. L’euro per recepta,
l’impost sobre els dipòsits bancaris, a les centrals nuclears, a les operadores d’internet, als pisos
buits... Aquests impostos intentaven redistribuir rendes i gravar activitats que generen externalitats
negatives. En el cas de l’impost sobre els dipòsits bancaris, els magistrats del TC van considerar
que era gairebé idèntic a un impost de valor 0 aprovat  posteriorment  pel govern espanyol amb
l’objectiu de deixar-lo sense efecte per incompatibilitat.
Aquestes impugnacions no són només un atac a la sobirania de Catalunya i a les possibilitats de
desenvolupar el seu autogovern, sinó que hi ha una clara voluntat de protecció dels poders fàctics
del règim del 78, que en el cas de l’impost sobre els dipòsits bancaris, és la banca. 
 
B) CONSTRUÏM LA REPÚBLICA DEL BENESTAR
A Esquerra Republicana treballem  des de tots els àmbits i des de tots els fronts possibles per
aconseguir i consolidar una societat cohesionada que garanteixi els mateixos drets i oportunitats a
tota la ciutadania. Entenem des del vessant republicà que cal llimar tota desigualtat i cal formar una
ciutadania crítica, compromesa, participativa i transformadora en igualtat de condicions que es faci
corresponsable  del  progrés  social  i  que  avanci  solidàriament  cap  a  una  societat  més  justa  i
igualitària.
Aspirem a una República que garanteixi els drets socials de tota la ciutadania, amb especial atenció
als col·lectius més vulnerables (infància, persones amb discapacitats, gent gran en situació de
dependència...) i en situació de risc de pobresa, i que parteixi de la distribució de la riquesa per fer-
ho possible. Un sistema de pensions universal i sostenible; polítiques socials i de salut centrades en
les  persones,  que  garanteixin  la  integralitat  dels  sistemes,  universal i equitatiu;  la  potenciació
d’iniciatives com el voluntariat, l’esport, l’intercanvi generacional... per millorar la inclusió social de
les persones... són propostes que cal anar implementant a Catalunya. Mentre no disposem de totes
les eines i competències, demanem al govern central que no torpedini la tasca legislativa que
permet, per exemple, regular el sector de les teràpies naturals per posar ordre al sector o que
reconegui les competències històriques en matèries d’adopcions internacionals de Catalunya.
Demanen que es creïn els recursos suficients per atendre les persones migrades, en especial els
joves que emigren sols, perquè arribin al nostre país amb la màxima dignitat i puguem garantir la
seva inclusió social. Ens trobem davant d’un flux migratori alt, i només en el cas dels menors
estrangers, des del 2016 ja han arribat més de 5.800 infants i adolescents que han deixat casa seva
per cercar oportunitats a Catalunya. El govern català no té eines ni per al control fronterer ni per
atendre aquest flux sense informació, comunicació, coordinació, planificació, distribució territorial i
recursos econòmics per part de l’Estat. 
Demanem que es posi fi al tracte injust respecte al finançament de la llei de la dependència, que es
compleixi el traspàs del 0,7 de l’IRPF perquè el sistema social de Catalunya no en pateixi les
conseqüències, que es blindi el sistema de pensions, i que es dotin a través del pla concertat els
49
Programa eleccions generals 2019
Esquerra Republicana
serveis socials bàsics. Les persones grans, les persones en situació de vulnerabilitat social i les
entitats que treballen en favor de la cohesió social no poden resultar perjudicades per un estat que
ni legisla en favor de la cohesió social, ni dota de recursos els territoris que tenen les competències
de benestar social. 
UNA REPÚBLICA DE BENESTAR QUE REDISTRIBUEIXI LA RIQUESA
La República Catalana ha de néixer amb el propòsit d’esdevenir una societat cohesionada que
garanteixi els mateixos drets i oportunitats a tota la ciutadania. Una República de benestar que
redistribueixi la riquesa per donar una vida digna a tothom, que lluiti contra les desigualtats per
donar a tothom les mateixes oportunitats i que garanteixi els drets socials de tota la ciutadania, amb
especial atenció als col·lectius més vulnerables i en situació de risc de pobresa. Una República on,
a partir dels valors republicans, la ciutadania es faci corresponsable del progrés social i avanci
solidàriament cap a una societat més justa i igualitària. Una República Catalana del benestar que
esdevingui un dels països més avançats d’Europa en la garantia de drets socials i la igualtat
d’oportunitats. En aquest àmbit, els pilars fonamentals de la República són els següents: 
1.Els valors republicans com a base de la societat  per a una ciutadania crítica, solidària,
compromesa i amb vocació transformadora.
2.Redistribució de la riquesa i de la lluita contra les desigualtats com a pilars de l’estat del
benestar  que implementi la renda garantida de ciutadania per erradicar la pobresa i garantir
una vida digna a tothom.
3.Dret a  viure  la vellesa  i  les  discapacitats  amb  autonomia  personal,  independència  i
dignitat  a través d’unes pensions dignes i un bon finançament de la llei de dependència. 
4.Reconeixement  de  drets,  protecció  i  igualtat  d’oportunitats  per  a  tots  els  infants  i
adolescents,  especialment aquells que es troben en situacions de major vulnerabilitat, per
garantir el seu desenvolupament i el respecte dels seus drets més bàsics, especialment el dret
a viure en família.
5.Reforma horària per a la millora del benestar de les persones i de les famílies, redistribuint
els usos del temps i incentivant la corresponsabilitat i la conciliació vital .
6.Garantia de no-discriminació i lluita contra qualsevol forma de violència que impedeixi a
les persones la llibertat de viure el seu propi projecte personal , especialment la que s’exerceix
contra  dones,  infants,  persones  migrades,  el  col·lectiu  LGTBI  i  les  persones  amb
disfuncionalitats i capacitats diverses.
Propostes per a la República Catalana:
•Seguir implementant la renda garantida de ciutadania per convertir-la en una prestació que
asseguri l’erradicació de la pobresa i garantir una vida digna a tothom. La renda de ciutadania
ha de suposar una superació de l’actual paradigma de prestacions socials i una racionalització
d’aquestes prestacions. La renda de ciutadania ha de garantir l’erradicació de la pobresa sense
contraprestacions i ha d’anar acompanyada per un segon tram o complement amb mesures de
suport als beneficiaris per a la seva inserció sociolaboral. 
50
Programa eleccions generals 2019
Esquerra Republicana
•Garantir l’alimentació de totes les persones , revisant els percentatges de distribució dels
fons de cohesió social de la Unió Europea sobre distribució d’aliments. 
•Garantir el dret a l’habitatge , incorporant mesures perquè els ajuntaments puguin limitar el
preu màxim del lloguer a les zones tensionades. 
•Situar els infants i adolescents i les seves famílies com l’eix prioritari de tota acció
política , reforçant vincles, treballant les habilitats parentals i reforçant totes les eines per a la
sensibilització, detecció i protecció envers els abusos sexuals i els maltractaments infantils.
•Augmentar els programes per a la detecció i prevenció del maltractament envers les
persones grans i les persones amb discapacitat  i adequar el codi penal per garantir la
correcta protecció de les persones grans contra el maltractament. 
•Ampliar el permís per maternitat fins als sis mesos , perquè les mares que ho vulguin puguin
allargar la lactància  dels nadons i  millorar la salut dels infants i les mares, com recomana
l’Organització Mundial de la Salut  (OMS). 
•Impulsar la llei de la reforma horària  en diàleg amb el pacte nacional per  tal d’accelerar el
canvi. Definir el període de transició i el moment zero per a la reconnexió amb el ritme de vida
quotidiana de la resta de països del món.
•Potenciar el voluntariat i l’associacionisme  com una de les millors formes de participació
social i d’exercici de civisme.
•Crear una línia de finançament per a la creació o millora d’espais comunitaris  per als
municipis. 
Mentrestant, mesures que presentarem al Congrés i al Senat:
•Fer el traspàs de la gestió de 0,7 de l’IRPF a les autonomies,  donant compliment a les
sentències del Tribunal Constitucional. 
•Exigir a l’Estat el compliment de la llei de dependència  amb el 50% de finançament de la
despesa social, així com els pagaments endarrerits pagats per la Generalitat de Catalunya que
corresponien a l’Estat.
•Augmentar les transferències a les autonomies  per a actuacions inclusives adreçades al
poble gitano . 
•Ampliar l’aportació econòmica del pla concertat a Catalunya  per reforçar els serveis socials
bàsics, ja que són serveis públics essencials. 
•Adaptar  la  legislació  espanyola  sobre  violència  masclista  per  adequar-la  al  Conveni
d’Istanb ul i a la resta de normatives ratificades per l’Estat. 
•Exigir a l’Estat transparència, informació i recursos per a aquells territoris que acullen
amb garanties infants i joves migrats sols, per tal d’agilitzar processos i planificar l’arribada i
l’atenció que garanteixi la integració d’aquests joves.
•Blindar les competències en matèria d’adopció internacional (LAI)  mitjançant la m odificació
de l’article tercer i la disposició addicional tercera 1 de la Llei 26/2015, de 28 de juliol, de
modificació  del  sistema  de  protecció  a  la  infància  i l’adolescència,  que  modificava  la  Llei
54/2007.
51
Programa eleccions generals 2019
Esquerra Republicana
•Adequar la realitat social dels nous models de famílies  després de divorcis o separacions i
elaborar una llei específica per a famílies monoparentals mitjançant la modificació de la  Llei
40/2003 de famílies nombroses.
•Adaptar la normativa sobre els drets de les persones amb discapacitat  a la Convenció
Internacional del 2006. 
UNA REPÚBLICA AMB PENSIONS SOSTENIBLES
La República Catalana ha de tenir un sistema de pensions de repartiment sostenible, que ha de
pivotar  sobre  tres  potes:  contributiva,  universal  i  complementària.  La  contributiva  ha  de  ser
sostenible per si mateixa a partir de les aportacions dels treballadors, sense que el seu finançament
pugui restar afectat pel vessant universal o no contributiu. Aquest sistema contributiu, públic i de
repartiment, ha de permetre pensions justes a les persones, i ha d’estar en relació amb la cotització
al  llarg  de  tota  la  vida  laboral,  però,  alhora,  ha  de  tenir  uns  mínims  que  permetin  un  nivell
d’ingressos dignes a tothom. 
El vessant universal, o no contributiu, ha de permetre a les persones un nivell de terra social que els
permeti subsistir quan no puguin acreditar cotitzacions, i ha d’estar vinculat, d’una banda, a les
situacions  de  necessitat  equiparables  a  les  situacions  de  prestacions  contributives  (jubilació,
viduïtat, incapacitat permanent, etc.), però també, d’altra banda, al sistema de garantia d’ingressos
de  rendes  garantides  o  de  ciutadania  que  es  puguin  establir,  i  ha  de  ser  finançada  per  les
aportacions dels pressupostos públics, no per les aportacions dels treballadors en actiu. 
Per acabar, el sistema complementari, ja sigui públic o privat, ha de ser tutelat pels poders públics i
seria un sistema de protecció addicional, finançat per empreses i treballadors, i que es podria
establir en el marc de la concertació social o de la negociació col·lectiva, o bé a títol individual, per a
la millora de la protecció (sistemes de pensions complementaris). Aquesta darrera pota, en cap cas
ha d’anar contra la sostenibilitat del sistema contributiu ni ha de desincentivar les aportacions al
sistema públic obligatori.  En aquest àmbit, el pilar fonamental de la República és el següent: 
1.Crear un sistema de pensions de repartiment sostenible i solidaritat intergeneracional
basat en tres potes: contributiva, universal i complementària.
Propostes per a la República Catalana:
•Crear  un  fons  de  reserva  de  pensions  que  asseguri  el  cobrament  de  les  pensions  ja
concedides i que garanteixi els drets dels cotitzants i futurs pensionistes.
•Mantenir l’aportació de la cotització dels treballadors  per garantir i millorar l’actual nivell
retributiu de les pensions. Eventualment, estudiar rebaixes a la cotització que fomentin una
ponderació dels costos laborals que permetin un increment de l’activitat laboral i de la creació
de llocs de treball.
•Fer més real i just l’accés a la jubilació, amb uns requisits que s’ajustin a totes les etapes que
passa una persona en el decurs de la seva vida laboral: nombre d’anys de cotització, carència
progressiva, i agafar com a anys de referència per al càlcul de la prestació aquells en què la
persona més ha aportat al sistema.
52
Programa eleccions generals 2019
Esquerra Republicana
•Redissenyar  el  sistema  de  prestacions  no  contributives,  com  a  element  socialment
integrador i, si s’escau, com a via de reincorporació al món laboral mitjançant instruments que
en millorin l’ocupabilitat.
•Dissenyar un sistema de prestacions o protecció complementària tutelat i que permeti les
aportacions i l’estalvi addicionals.
Mentrestant, mesures que presentarem al Congrés i al Senat:
•Blindar el sistema de revalorització anual de les pensions d’acord amb les variacions de
l’IPC per evitar la pèrdua de poder adquisitiu dels pensionistes i el retorn progressiu del poder
adquisitiu perdut al llarg dels anys de congelació a les pensions més baixes.
•Transferir a les autonomies la gestió de les polítiques passives d’ocupació  i, en concret, la
de les prestacions i subsidis d’atur en el marc d’un model de gestió integral territorialitzada de
les polítiques d’ocupació.
UN SISTEMA DE SALUT I SOCIAL INTEGRAT I UNIVERSAL
El nou sistema nacional de salut i social de la República estarà centrat en la persona i serà públic,
universal,  equitatiu i integrat, garantirà  la qualitat, serà finançat amb recursos públics i estarà
orientat a preservar la salut i el benestar de la ciutadania. Un sistema en què la ciutadania es faci
corresponsable de la seva salut, disposi de la màxima informació sobre el diagnòstic propi i tingui la
capacitat de prendre decisions de manera compartida sobre el tractament que vol rebre.  En aquest
àmbit, els pilars fonamentals de la República són els següents: 
1.Una atenció integral de salut i social centrada en la persona d’acord amb els valors
republicans , amb especial atenció als col·lectius més vulnerables i que vetlli pels drets i deures
dels pacients.
2.Un sistema públic, universal, de qualitat, sostenible i equitatiu  que sigui considerat una
inversió de benestar i que sigui capaç de generar prosperitat.
3.Salut i benestar en totes les polítiques públiques amb corresponsabilitat del ciutadà  com
a subjecte actiu de la seva salut i del benestar individual i col·lectiu.
4.Una organització territorial integrada i en xarxa  amb participació efectiva i vinculant dels
professionals i representants de la ciutadania.
5.Un model orientat a l’excel·lència fonamentat en la formació contínua per al desenvolupament
professional i la recerca i la innovació per impulsar la transferència del coneixement.
Propostes per a la República Catalana: 
•Promoure l’atenció primària comunitària com a base de l’atenció integral  i com a principal
porta d’entrada al sistema sanitari de salut i social. Potenciar i dotar l’atenció primària perquè
sigui  resolutiva  i  alhora  vertebradora  dels  diversos  nivells  assistencials. Impulsar  la  salut
comunitària  amb  estreta  col·laboració  entre  els  serveis  d’atenció  primària  de  salut,
benestar social i salut pública , basant la seva activitat en l’acció sobre els determinants
socials de la salut.
53
Programa eleccions generals 2019
Esquerra Republicana
•Promoure una atenció social i sanitària de proximitat , centrada en el domicili, atenent tant
com es pugui els condicionants propis del pacient i del seu entorn més immediat (familiars, de
veïnatge...) i amb atenció especial per als col·lectius més fràgils i vulnerables.
•Superar la fragmentació entre nivells assistencials  mitjançant l’estreta col·laboració i
coordinació entre e ls nivells de l’assistència  (primària, hospitalària, sociosanitària i salut
mental)  i vetllant per l’adient aplicació dels principis d’equitat entre nivells assistencials.
•Establir l’agència catalana del medicament com a ens regulador  de tot allò relacionat amb
la recerca, el desenvolupament, la comercialització i la promoció de medicaments.
•Potenciar la recerca i la innovació  com a eines imprescindibles per assolir l’excel·lència del
sistema, orientades a millorar la salut i el benestar dels ciutadans.
•Considerar la despesa en salut i serveis socials com una inversió creadora de benestar .
El pressupost assignat haurà de ser l’equivalent a la mitjana del percentatge del PIB que
destinen els països de l’Europa dels 15  i, com a mínim, l’equivalent a la mitjana de tots els
percentatges del  PIB català  gastat durant els últims quinze anys.
•Crear contractes de gestió que incorporin un sistema d’incentius  per a la millora de la
qualitat, l’eficiència, la recerca i la innovació, i per a l’assoliment d’objectius en salut i socials,
amb arrelament territorial, amb transparència i participació.
Mentrestant, mesures que presentarem al Congrés i al Senat:
•Despenalitzar l'eutanàsia  i regular el suïcidi assistir per tal de garantir una mort digna. 
•Reclamar l’impuls d’una regulació estatal en l’àmbit de les teràpies naturals  i reconèixer la
capacitat competencial del Parlament català per legislar sobre aquesta matèria, amb la voluntat
d’assimilar-nos als països del nostre entorn. En aquest sentit, possibilitar l’aprovació de nou a
Catalunya del decret 31/2007, derogat pel TS, pel qual es regulaven determinades teràpies
naturals. Aquest decret pretenia posar ordre en el sector i alhora protegir les persones usuàries,
garantir els drets dels professionals, regular els centres de formació i assegurar els controls de
qualitat pertinents.
•Recerca i investigació de malalties minoritàries.
•Regular la prescripció infermera de medicaments .
L’ESPORT PER A UNA SOCIETAT SALUDABLE I COHESIONADA
La República ha d’apostar decididament per l’esport com a instrument que, en base als valors
republicans, beneficii el creixement personal i la vida saludable de les persones i afavoreixi la
cohesió social i la solidaritat humana de la comunitat. Un nou model esportiu basat en la concepció
de l’esport com a activitat universal d’interès públic que afavoreixi la pràctica de l'esport a totes les
persones i que demana una estreta complicitat entre una societat civil esportiva organitzada i una
administració pública no intervencionista que planifiqui, dinamitzi i doni suport a l’esport com a
servei públic de caràcter transversal en totes les se ves vessants (econòmica, de salut, educativa,
social i de lleure).  En aquest àmbit, els pilars fonamentals de la República són els següents: 
1.Foment de la pràctica de l'esport i de l'activitat física per a tothom  en base als valors
republicans per assolir una societat saludable i cohesionada.
54
Programa eleccions generals 2019
Esquerra Republicana
2.L’esport de base i l’esport femení  com a sectors estratègics per estendre la pràctica esportiva
de manera igualitària a tota la societat. 
3.Una  gran  entitat  paraigua  que  esdevingui  una  confederació  esportiva  que  coordini
territorialment i sense exclusió la gestió de les organitzacions esportives.
4.Una administració esportiva que planifiqui, dinamitzi i doni suport  econòmic i logístic a
l’esport  com a realitat educativa, econòmica, de lleure, de benestar i salut.
5.Internacionalització de l’esport català  com a estratègia que permeti participar en els àmbits
d’alt nivell de l’esport mundial i projecti Catalunya al món com a país esportiu. 
6.Ple reconeixement del voluntariat esportiu  com a base de la gestió de les entitats esportives.
Propostes per a la República Catalana: 
•Constituir seleccions esportives catalanes promovent l’afiliació de les federacions catalanes
a les federacions internacionals.
•Promoure el reconeixement internacional del Comitè Olímpic de Catalunya.
•Fomentar  la  constitució  d’una  confederació  esportiva  catalana ,  representativa  de  les
organitzacions que gestionen el sector, que coordini territorialment i sense exclusió les entitats
que treballen en l’àmbit de l’esport.
•Establir  una  conselleria  d’esports  amb  capacitat  per  dur  a  terme  una  planificació
transversal  en els  àmbits econòmic, educatiu, social,  de salut  i del lleure, i reestructurar
l’administració esportiva simplificant-la, tot eliminant burocràcia i augmentant l’eficiència en la
planificació del sector.
•Fomentar projectes comuns esportius entre les entitats  que representen i apleguen els
diferents sectors de l’esport de Catalunya.
•Crear lligues catalanes de prestigi dels diversos esports i categories , amb estructures
pròpies, i e stablir relacions de cooperació amb entitats homòlogues dels Països Catalans.
•Fomentar el patrocini  i l’esponsorització de l’esport.
•Incloure la sinistralitat esportiva dins la cobertura ordinàri a de la sanitat pública.
•Promoure  l’esport femení  i donar suport  específic  a  la  participació  de  les  dones  en els
estaments directius de les organitzacions que incideixin en la gestió del sistema esportiu.
•Definir el voluntariat esportiu de manera clara i legal , els drets i deures que té, les diverses
formes que adopta, les mesures per promoure’l i la protecció i cobertura de què disposa.
•Planificar i donar suport a l’esport en edat escolar i universitària  com a sectors integrats
territorialment en el sistema esportiu general. 
Mentrestant, mesures que presentarem al Congrés i al Senat:
•Exclusió de la tasca voluntària de l’afiliació obligatòria al règim ordinari  de la seguretat
social.
•Llibertat d’elecció pel que fa convocatòries de seleccions esportives  estatals.
55
5 
Precarietat 
o ProsperitatPrograma eleccions generals 2019
Esquerra Republicana
5. PRECARIETAT O PROSPERITAT
A) SUPEREM UNA OLIGARQUIA EXTRACTIVA DE PORTES GIRATÒRIES
Bona part de les elits econòmiques i empresarials de l’Estat són hereves del franquisme. L es
empreses que van acumular poder i riquesa mitjançant la seva connivència amb la dictadura, avui
dia les podem trobar, sense complexos, cotitzant en l’IBEX 35 . I unes quantes van fer ús de presos
polítics republicans, en condicions de gairebé esclavitud, per enriquir-se i acumular poder.  A la fi del
règim franquista, aquestes pràctiques, lluny de ser qüestionades i penalitzades, com va passar a
Alemanya, no van tenir cap tipus de penalització. Així és com les elits franquistes, lluny de veure
disminuït el seu poder amb el canvi de règim, el van mutar i consolidar fins al punt que han acabat
marcant l’estructura del model econòmic espanyol.
Els governs de Felipe González, primer, i els de José Maria Aznar, després, van promoure la
liberalització de l’economia, l’augment de la flexibilització de les condicions laborals i la privatització
accelerada d’empreses estatals. Anys més tard, tant un president com l’altre van ser contractats
com a consellers de Gas Natural, en el primer cas, i com a assessor d’Endesa, en el segon, sense
obviar que aquestes companyies multinacionals provenen d’empreses públiques privatitzades per
aquests mateixos governs. Aquest fet visualitza de manera molt clara com de lligades es troben les
cúpules dels poders econòmics i polítics, tret característic bàsic per analitzar l’estructura del model
econòmic espanyol.
Aquesta estructura oligàrquica ha estat la responsable d’executar un model econòmic extractiu
basat en el poder de la gran banca, el domini del mercat de les grans companyies de serveis
privatitzades,  la  construcció  de  grans  infraestructures  deficitàries  de  l’Estat  i  l’accelerada
especulació  immobiliària  instigada  per  la  liberalització  del  sòl.  I  tot  això  acompanyat  de  les
corrupteles en els concursos de contractació i la manifesta evasió fiscal en paradisos fiscals. Tot
plegat va comportar una construcció urbanística desorbitada, una escalada descontrolada dels
preus de l’habitatge i un increment desmesurat del deute. El desenllaç era previsible, tard o d’hora
la bombolla havia d’esclatar. 
Arran de l’esclat de la crisi de la bombolla immobiliària i per fer front a la crisi del deute, l’Estat
espanyol, davant la dicotomia de garantir els dipòsits bancaris a les famílies i pimes o la fallida de
les entitats financeres, va optar per reformar l’article 135 de la Constitució per donar prioritat al
pagament  del  deute  i  insuflar  als  bancs  més  de  60.000  milions  d’euros  de  diner  públic  per
compensar el balanç negatiu dels seus comptes de resultats. De retruc, l’aixeta del crèdit es va
tancar i els bancs van començar a acumular els pisos impagats, però els diners públics transferits a
les entitats financeres mai han retornat a l’erari públic, malgrat els seus beneficis posteriors. Alhora,
les retallades en la despesa pública va començar a tenir els seus efectes. 
Des de llavors, s’ha anat produint un procés de concentració empresarial i de situacions de domini
del mercat, sobretot en sectors estratègics com el de l’energia, les telecomunicacions i les finances,
que ha permès a les grans empreses d’aquests sectors actuar com a veritables oligopolis, amb el
consegüent augment dels preus i de les pràctiques abusives. Davant d’aquesta situació, el govern
56
Programa eleccions generals 2019
Esquerra Republicana
de l’Estat no ha procurat vetllar per la lliure competència, sinó que ha blindat els privilegis d’aquests
oligopolis, amb exemples paradigmàtics com l’abús de les preferents, les clàusules sòl o l’impost al
sol en el cas de les renovables. 
Sistema financer, culpable de la crisi
Quan va esclatar la crisi, es va assenyalar els bancs i el sistema financer com a culpables. Es va
parlar de crisi del capitalisme, de refundació del sistema i de posar grans controls i vetos al poder
bancari. Malgrat això, les institucions van salvar els bancs sense cap tipus de condició, sense cap
tipus de control o veto i molt menys de refundació del sistema. Tota la societat hem hagut de pagar
la  factura  del  seu  deute,  mentre  ells  mantenien  sous,  beneficis  i  privilegis  (retribucions
extraordinàries i complementàries, indemnitzacions, plans de pensions), alhora que absorbien les
caixes obligades a bancaritzar-se i milloraven la posició en el mercat financer. En aquest sentit,
convé  recordar  que  el  Congrés  dels  Diputats  ha  rebutjat  les  reiterades  propostes  d’Esquerra
Republicana per tal de limitar els sous i els beneficis dels grans directius bancaris, així com les
propostes per erradicar les comissions bancàries abusives.
El  neoliberalisme  salvatge  practicat  pel  govern  espanyol  va  ser  clau  a  l’hora  de  generar  les
condicions  per  tal  que  l’Estat  espanyol  tingués  una  crisi  pròpia,  que  es  va  sumar  a  la  crisi
econòmica  internacional.  Especialment  com  a  conseqüència  de  la  liberalització  del  sòl  i  la
liberalització de les caixes. D’una banda, perquè es va anar inflant una economia fictícia basada en
el totxo fins al punt que els préstecs a les empreses promotores van triplicar els concedits a la
indústria. D’altra banda, perquè les caixes es van comportar com a bancs d’inversió, concentrant les
inversions en sòl i immobles amb tanta ambició que es van endeutar amb els mercats europeus per
fer més inversions de les que es podien permetre. Així, va créixer irresponsablement el risc i
l’endeutament, davant el silenci còmplice d’un Banc d’Espanya que un cop va esclatar la bombolla
va exigir la plena bancarització de les caixes, tot obviant que el problema havia estat que les caixes
havien estat infidels a la seva essència d’inversió en economia productiva en pimes i en famílies i
arrelament territorial.
La desregularització bancària impulsada per part dels diversos governs espanyols unida al procés
de bancarització de les caixes d’estalvi va convertir el sector bancari estatal en un autèntic oligopoli.
Segons  l’informe del Banc  d’Espanya  2017,  els  cinc  principals  grups  bancaris  han  passat  de
representar el 49% de l’actiu total del negoci l’any 2007 a representar més d’un 70% l’any 2017, que
suposa uns 20 punts per sobre de la mitjana europea.
L’Estat espanyol continua sense legislar a favor d’augmentar la competència en aquest sector ,
mitjançant  mesures  com  la  creació  d’una  banca  pública  (que  permetria  posar  fi  al  problema
d’infrafinançament de les pimes) o amb mesures dins de l’àmbit fiscal com la creació d’un impost als
dipòsits bancaris que contribuís a recuperar part dels recursos públics malbaratats en el rescat del
sector bancari, que obté beneficis multimilionaris any rere any. Un impost que ja va impulsar el
Parlament català el 2012 i que el govern espanyol va deixar inoperatiu reduint-lo a un tipus de 0%
per blindar, de nou, els privilegis del sector financer. 
57
Programa eleccions generals 2019
Esquerra Republicana
Privilegis de l’IBEX 35 davant les pimes
Una de les grans perjudicades per la crisi van ser les petites i mitjanes d’empreses, que van ser
excloses de l’accés al crèdit, tant de la banca privada com del mateix ICO.
L’Estat espanyol lluny de garantir la competitivitat de les pimes i ajudar-les a desenvolupar-se, ha
aplicat sistemàticament polítiques que ens han dut a un escenari de greuge comparatiu de les
pimes envers les grans empreses de l’IBEX35.  Especialment greu en el cas català, en tant que les
petites i mitjanes empreses són la base del teixit productiu de Catalunya, ja que suposen el 99,8%
del total d’empreses i el 69,9% de l’ocupació.
La concentració empresarial i situacions de domini del mercat produïda en els darrers anys, sense
les mesures de protecció i regulació necessàries, ha  comportat una situació de desigualtat de
condicions a l’hora d’operar en el mercat entre les grans empreses i les pimes . 
Les petites i mitjanes empreses són les grans marginades d’una contractació pública que està
dissenyada per beneficiar les grans empreses mitjançant la licitació de grans lots. No obstant això,
un cop guanyats aquests grans lots, les grans empreses subcontracten a preus d’explotació les
pimes, que són les que veritablement acaben implementant les obres, però sense tenir una justa
correlació en els beneficis. I pitjor encara, les pimes són les que acaben finançant l’obra, assumint
els riscos i patint l’escandalosa i legalment acceptada morositat en el pagament de les grans
empreses.
La morositat  de les grans  empreses  amb les  pimes  és  un problema persistent  que  llastra  la
competitivitat i dispara l’asfixia financera de les petites i mitjanes empreses.  I per descomptat,
aquest procés de precarització en la subcontractació de les pimes suposa també un procés de
precarització de les condicions laborals i salarials de les treballadores i els treballadors. Ambdós
són les víctimes d’un joc pervers en què els que més menys guanyen són els que veritablement
posen  els  diners  i  l’esforç  productiu.  Un  joc  en  perfecta  sintonia  amb  el  fet  que  l’economia
productiva suporti major càrrega impositiva que les grans empreses.
Més enllà de la negativa incidència de la crisi i de les polítiques subsegüents, el procés regressiu
que estan patint les petites i mitjanes empreses a l’Estat espanyol està clarament vinculat a una
legislació que perjudica la seva competitivitat i compromet el seu futur.
Com a exemple il·lustratiu de la situació de domini que genera desigualtats, hem de destacar que si
els alts directius de les empreses de l’IBEX 35 cobraven fins a 23 vegades més que els seus
treballadors, després de la  crisi ja cobren  25 vegades  més. Sembla, doncs, que aquells  que
prediquen austeritat i reformes laborals per abaixar els salaris als seus treballadors no se les
apliquen a ells mateixos.
Privilegis fiscals per a grans fortunes i per a l’especulació
Les dades de fiscalitat efectiva, és a dir, el que realment acaben pagant les empreses una vegada
aplicades  les  deduccions  i  altres  mecanismes  fiscals,  mostren  grans  diferències  amb  el tipus
nominal (el que la teoria diu que s’hauria de pagar) segons com sigui la grandària de l’empresa.
Mentre que les petites empreses acaben pagant per l’impost de societats un 18% de mitjana, les
grans empreses tributen amb menys d’un 8%, segons dades de l’Agència Tributària. Al mateix
temps,  els  beneficis  obtinguts  per  les  grans  empreses  no  han  parat  d’augmentar  quan,
58
Programa eleccions generals 2019
Esquerra Republicana
paradoxalment, la seva aportació a les arques públiques no ha parat de disminuir . En concret, les
dades mostren com des de l’any 2007, quan s’inicia la crisi econòmica, els beneficis per a les grans
empreses han crescut un 25%, a costa d’un guany de competitivitat sostingut per importants ajustos
salarials i menor contribució fiscal, que ha provocat que s’hagin deixat de recaptar més de 20.000
milions d’euros per l’impost de societats, un 48% menys. Aquesta pèrdua de recursos té un impacte
directe en el finançament de serveis i polítiques públiques, i especialment de polítiques socials com
l’atenció a la dependència, amb el consegüent augment de la desigualtat. 
A més, en l’actualitat ens trobem davant d’un Estat espanyol que permet inadmissibles avantatges
fiscals a grans empreses i fortunes, com les sicavs, i a empreses especulatives com les socimis,
fons voltors  que no paguen l’impost de societats, tenen la seu en paradisos fiscals i són els
responsables de l’encariment de l’habitatge a les nostres ciutats. Contràriament, les empreses de
l’economia social, que a diferència d’aquestes empreses especulatives  cerquen un creixement
sostenible i igualitari, no tenen cap tipus d’avantatge fiscal.
Tot i que l’administració pública hauria de ser la primera a impulsar una contractació que afavoreixi
les empreses amb conductes fiscalment responsables en detriment de les empreses que fan ús
dels paradisos fiscals per defraudar la hisenda pública, el poder de les empreses del l’IBEX 35 ho
ha acabat evitant.  Així, i malgrat que 33 de les 35 empreses de l’IBEX tenen diners en paradisos
fiscals (segons l’Observatori de Responsabilitat Social Corporativa) van ser rebutjades totes les
esmenes d’Esquerra Republicana a la llei de contractes del sector públic, que tenien com a objectiu
impedir que les empreses  ‒-o les seves filials ‒ domiciliades en  paradisos fiscals poguessin ser
contractades pel l’administració pública. 
Frau fiscal i injustícia fiscal
L’Estat espanyol té un sistema fiscal poc progressiu, en tant que es primen els impostos indirectes,
com ara l’IVA, per sobre dels impostos directes, com l’IRPF o l’impost de societats. És a dir, que la
pressió fiscal se sustenta més sobre els impostos que paga tota la ciutadania en el consum o les
transaccions econòmiques que sobre aquells impostos que s’apliquen a la riquesa de les persones
físiques i jurídiques.
El sistema tributari espanyol, a més, és un sistema injust perquè les rendes del capital tributen més
que les rendes del treball; les empreses innovadores i productives tributen més que les empreses
especulatives;  els  necessaris  productes  d’higiene  íntima  femenina,  de  nadons  i  de  persones
dependents no tenen aplicat un IVA reduït; els serveis veterinaris paguen un IVA de luxe mentre
que la tauromàquia paga un IVA reduït; o comprar un cotxe de luxe tributa amb el mateix IVA que
comprar un tractor o una furgoneta per treballar. 
Tanmateix, més enllà de la falta d’equitat fiscal, l’Estat té un gran problema de frau i d’elusió fiscal.
Malgrat això, l’Estat espanyol lluny de prendre una posició fèrria en la lluita contra el frau i l’elusió
fiscal, n’ha sigut partícip . En aquest sentit, cal subratllar que tant el PSOE com el PP quan han estat
al govern han impulsat amnisties fiscals, amb les quals han permès regularitzar el diner negre dels
delinqüents evasors fiscals. L’última amnistia fiscal, l’anomenada “amnistia Montoro” va permetre a
gairebé 31.500 contribuents regularitzar elements adquirits amb rendes no declarades a un tipus
d’interès reduït, que es va dir que seria del 10% però que finalment es va demostrar que van acabar
pagant tipus efectius que rondaven el 3%. El resultat de tot plegat va ser escandalós: el govern
espanyol només va recaptar 1.200 milions dels 2.500 milions que havien previst i pregonat per tal
59
Programa eleccions generals 2019
Esquerra Republicana
d’intentar  justificar  l’amnistia.  Així,  es  calcula  que  algunes  grans  fortunes  –que,  malgrat  les
propostes d’Esquerra Republicana per conèixer els seus noms, es mantenen en l’anonimat– es van
estalviar pagar uns 2.800 milions d’euros. U n autèntic privilegi fiscal que, molt lluny dels conceptes
d’igualtat, proporcionalitat i progressivitat que haurien de regir un règim fiscal modern, incentiva el
delicte i desmotiva les empreses que compleixen les seves obligacions legals i que pateixen el
greuge d’una competència deslleial. 
Així  mateix,  cal assenyalar que mentre que  el 75% del frau fiscal es produeix per les grans
empreses i fortunes, només es dediquen a la seva investigació el 20% dels inspectors d’Hisenda,
mentre que la majoria d’investigacions se centren en autònoms i professionals liberals, que només
representen el 8% del frau fiscal. En aquest sentit, és necessari recordar que el govern progressista
de Zapatero va retallar en més de 1.000 els inspectors d’hisenda dedicats a perseguir les grans
fortunes i els va derivar a investigar pimes i particulars. D’altra banda, el sistema de treball implantat
incentiva que els inspectors se centrin en els petits contribuents més que no pas en el grans
defraudadors.
Per tant, tenim davant un Estat on el règim fiscal afavoreix els poderosos i on s’acaben gravant més
les rendes del treball que les del capital, afavorint les grans fortunes i ofegant fiscalment els que
conformen la base de l’economia productiva . Això acaba esdevenint un model productiu que pretén
guanyar competitivitat a base de baixos salaris i poc valor afegit, i sense incentius fiscals per
inversió en R+D+I.
Retallades en R+D+I a l’economia del futur
Una de les primeres retallades que va fer l’Estat espanyol quan va arribar la crisi econòmica va ser
en R+D+I. Això no només suposa hipotecar l’aposta per una societat de futur per al segle XXI, sinó
que implica castigar aquells territoris que més van invertir en R+D+I, com ara Catalunya.
Aquestes retallades estan vinculades a una estratègia governamental en què, a diferència dels
països de l’entorn que fien la sortida de la crisi al valor de la innovació, es prioritza la devaluació
salarial.
Finalment cal assenyalar l’important pes que ha mantingut la R+D+I militar (en bona part crèdits que
no han estat retornats) en detriment de la R+D+i civil. És per això que Esquerra Republicana fa
anys  que  defensa que  es prioritzi  l’R+D+i  civil  fins  a situar-la  en  la mitjana europea,  que es
comptabilitzi l’R+D+I militar com a despesa militar i que es retornin els préstecs d’R+D+I militar per
tal de poder-los invertir en R+D+I civil.
Asfíxia financera a les autonomies i als ens locals
El model de finançament actual de l’Estat espanyol es pot resumir en dues idees bàsiques: no ha
servit per reduir les disparitats regionals i s’ha focalitzat a augmentar les inversions a Madrid,
“capital del reino ”, propi de la visió imperialista i centrífuga de l’Estat. 
Des de la restauració democràtica, només Madrid ha guanyat pes econòmic a costa de la resta de
regions espanyoles , les suposades beneficiàries de les transferències fiscals. Madrid és avui dia el
quilòmetre zero de totes les infraestructures i la seu de les grans empreses públiques i de la majoria
60
Programa eleccions generals 2019
Esquerra Republicana
de les privades, exemple il·lustratiu d’un model anacrònic que per si sol explica la dramàtica situació
espanyola.
Tanmateix, tot i l’enormitat d’aquestes inversions, Catalunya ha resistit l’embat i ha estat capaç de
mantenir el seu pes econòmic al voltant del 19%, però amb un cost social i mediambiental enorme.
Així,  l a mancança d’inversió  pública de  l’Estat a Catalunya  s’ha  hagut de compensar amb la
participació privada i d’iniciativa social per fer escoles, centres sanitaris i infraestructures vàries .
Una major dotació de capital privat que cal remunerar i que fa que, en percentatge, els salaris siguin
inferiors que als qualsevol regió europea amb PIB similar i fins i tot inferiors que el de l’Estat
espanyol .
Aquest model de finançament ha comportat que Catalunya tingui un dèficit fiscal equivalent al 8%
del PIB. D ’aquests diners, però, menys de la meitat, només un 3% del PIB, s’envien a altres
comunitats autònomes. La  resta,  vora el 5% del PIB, és el dèficit fiscal a l’Estat i es destina a
finançar el model centralitzat del Madrid imperial . Per tant, aquestes transferències no segueixen els
criteris d’equitat i eficiència i qüestionen la coartada del nacionalisme espanyol que el dèficit fiscal
català és l’aportació constitucional obligada a la “solidaritat interterritorial”’. Ben al contrari, responen
a un posicionament ideològic i de model d’Estat concret que, lluny de posar fi a les disparitats
regionals, les ha reforçat. 
Per  intentar  pal·liar  part  d’aquest  infrafinançament,  l’Estat  posa  a  l’abast  de  les  comunitats
autònomes que així ho requereixin una línia de crèdit coneguda com el FLA, el Fons de Liquiditat
Autonòmica.  Un  fons  al  qual  Catalunya  es  va  veure  arrossegada  a  adherir-se  en  requerir
finançament urgent per complir amb les seves necessitats de tresoreria, sobretot durant els anys de
la crisi econòmica. No obstant això, aquesta falta de finançament es podria haver evitat amb una
millor previsió de finançament per part de l’Estat mitjançant el model de bestretes. És a dir, l’Estat fa
un càlcul aproximat de tot allò que recaptarà, sempre a la baixa, per transferir la quantitat de
recursos corresponents a les comunitats autònomes. Quan finalment s’actualitzen els càlculs i es
liquida la diferència, dos anys més tard i sense cap tipus d’interès de demora, és evident que les
comunitats ja han hagut de fer front als seus pagaments corrents. Per tant, existeix un buit en el
finançament  que  s’ha  de  cobrir  amb  mecanismes  com  aquest  fons  de  liquiditat,  de  dubtosa
legitimitat  si  es  té  en  compte  que  mentrestant,  l’Estat,  disposa  d’aquests  recursos  que  no  li
pertanyen a un tipus d’interès zero, que pot gestionar i gastar, malgrat l’asfíxia que provoca a les
comunitats autònomes.
A més, els diners que finalment acaben gestionant les comunitats autònomes tenen gairebé tots
una finalitat predeterminada, atès que han de cobrir els serveis  públics bàsics i les principals
polítiques socials , mentre que l’Estat disposa d’un ample marge de maniobra per gestionar els seus
recursos.  Amb això, té la capacitat per decidir quin model de país vol construir en detriment del
marge polític que queda a les comunitats autònomes i a les corporacions locals. 
Tanmateix, les regles fiscals europees, imposades arran la reforma exprés de l’article 135 de la
Constitució espanyola, avalada pels dos grans partits estatals, van suposar la consagració de
l’estabilitat  pressupostària  per  sobre  de  qualsevol  altre  objectiu  mitjançant  tres  mecanismes:
objectius de deute, objectius de dèficit i regla de despesa. 
Aquests objectius de dèficit es distribueixen de manera desigual entre els diferents nivells  de
l’administració pública, ja que l’Estat espanyol ha optat per centrifugar les polítiques d’austeritat i
traslladar a les comunitats autònomes i als ajuntaments els objectius de dèficit més contundents ,
61
Programa eleccions generals 2019
Esquerra Republicana
quan són les administracions que sustenten l’estat del benestar. De fet, l’Estat és el gran culpable
d’una doble retallada de la inversió social: aquella feta directament per l’Estat (llei de dependència,
pla  concertat,  fons immigració...) i aquella  provocada  per l’asfíxia  financera  de les comunitats
autònomes  i les  corporacions  locals,  mentre  que  el mateix  Estat  mantenia  o incrementava  la
despesa militar i policial.
En especial, la regla de despesa ha comportat que malgrat que la mateixa evolució de l’economia
hagi  provocat  un  increment  d’ingressos,  aquests  ingressos  no  han  pogut  ser  retornats  a  la
ciutadania. La conseqüència de tot plegat és que els ajuntaments que han practicat una bona gestió
econòmica durant els darrers cinc anys i han tingut superàvit només l’han pogut destinar a reduir
endeutament  o bé a tenir-los  aturats als  bancs .  L’administració local és  la  més pròxima  a la
ciutadania i, per tant, els ajuntaments són els primers a respondre a les necessitats dels seus veïns
i veïnes. No s’entén que un ajuntament acumuli superàvit i, en canvi, no pugui donar resposta a les
seves necessitats a causa de de la restricció imposada per una llei estatal. 
Un règim precaritzador 
La crisi de econòmica del 2008 va generar una onada de destrucció d’ocupació sense precedents i
va situar l’Estat espanyol en una situació d’emergència social. 
Malgrat no tenir uns costos laborals excessivament elevats, Espanya va decidir implantar un seguit
de reformes laborals, la darrera de les quals el 2012, i el resultat ha estat una devaluació de les
condicions laborals i una precarització del mercat laboral que ha suposat l’aparició de treballadors
pobres. De fet, malgrat que les taxes d’atur s’han reduït en termes absoluts, Espanya segueix tenint
un dels aturs més alts d’Europa i unes xifres molt preocupants pel que fa a atur juvenil i a atur de
llarga durada. 
Des  de  les  estructures  de  l’Estat  s’ha  intentat  vendre  el  relat  d’una  recuperació  econòmica
miraculosa, però la realitat és força més preocupant. La recuperació ha impactat de forma molt
desigual i s’ha traduït en un increment de les desigualtats entre rics i pobres. 
Espanya lidera la taxa de temporalitat de l’OCDE, amb el 23,1%. Pel que fa a salaris, s’incrementa
el gruix de treballadors que es consideren pobres, i el salari mitjà i mínim se situa molt per sota dels
valors dels països europeus de referència. De fet, la darrera aprovació de la pujada del salari mínim
interprofessional a 900 euros segueix sent molt inferior als valors que estableix la carta europea de
drets, que parla del 60% del salari mitjà. 
Així, d’una banda, s’intenta lluitar per la competitivitat devaluant els salaris tot i que Espanya ja
estava per sota de la mitjana de la UE abans de la crisi. El 2008, el cost laboral per hora a Espanya
era de 19,4 euros, mentre que per UE-28 era de 21,5 i a UE-18 era de 25,6 euros l’hora. La crisi ha
fet que, per exemple, a la zona UE-28 el cost hora s’hagi incrementat en un 15% i a la zona UE-18
en el 14,5%. En canvi, a Espanya, s’ha incrementat només 9,7%. S’intenta lluitar en  low cost
salarial, tot i saber que és una batalla perduda davant de països amb costos laborals molt més
baixos com Romania (4,6 euros/hora) o Bulgària (3,8 euros/hora). D’altra banda, la crisi també ha
generat de profundes desigualtats en el mercat laboral entre treballadors amb salaris dignes i
treballadors pobres. Treballadors fixos i treballadors temporals amb contractes precaris. La reforma
de les prerrogatives en la negociació col·lectiva ha permès afeblir el diàleg social, els nuclis de
negociació, el que posa sobre la taula també la necessitat de derogar les reformes laborals, no
62
Programa eleccions generals 2019
Esquerra Republicana
només per la pèrdua de drets individuals, sinó també per la pèrdua de democràcia del món del
treball.
El problema de la ocupabilitat és un dels grans reptes que les societats del segle  XXI hauran
d’afrontar tenint en compte qüestions com ara la revolució tecnològica. 
Uns nivells d’atur propers al 20% i que en el cas dels joves poden arribar al 40% ens alerten d’una
situació  de pèrdua  de  benestar que  s’està  cronificant  i d’uns  nivells  de  desigualtat  i exclusió
insostenibles i inacceptables en una societat que es diu avançada. La problemàtica dels elevats
nivells d’atur, sumada al fenomen de la precarietat i la temporalitat laboral, no han estat abordada
per l’administració de l’Estat a través de polítiques actives que fomentin la productivitat i el treball
digne. 
B) CONSTRUÏM UNA REPÚBLICA EMPRENEDORA I AMB TREBALL DIGNE
Els Països Catalans han estat, de llarg, els més perjudicats pel model de finançament espanyol, la
qual cosa ha comportat que, malgrat ser els territoris que més aporten a la hisenda de l’Estat, siguin
alhora els que menys reben per capita . Això ha originat per a Catalunya, el País Valencià i les illes
Balears un dèficit fiscal que castiga, any rere any, el finançament de les polítiques i els serveis
públics necessaris per a l’estat del benestar i, en conseqüència, de l’economia social. Si a això li
sumem la falta d’inversió en infraestructures de l’Estat, incomplint la disposició addicional tercera de
l’Estatut, tenim com a resultat un dèficit crònic en inversió i despesa pública que esdevé un llast per
al desenvolupament econòmic del país, i en especial per a l’economia productiva. 
El  model  econòmic  espanyol  ha  estat  dirigit  per  una  oligarquia  empresarial  relacionada
originàriament amb el franquisme que es beneficia, de manera escandalosa, de les relacions de
poder amb els aparells de l’Estat. I aquest estat de coses s’ha traduït en l’existència d’un sistema
financer  especulador  que  s’ha  beneficiat  de  la  crisi  que  ell  mateix  va  generar,  d’unes  grans
empreses de l’IBEX 35 que reben tractes de favor mentre la petita i mitjana empresa ha hagut de
viure al marge de la contractació pública ‒i sovint sense poder tenir accés al crèdit bancari ‒ i d’un
regim fiscal que grava més les rendes del treball que les del capital. Un model econòmic que es
tradueix en el mercat laboral en alts índex d’atur i precarietat laboral. 
L’economia productiva catalana, doncs, i molt en particular les classes mitjanes i treballadores del
país, han pagat històricament un preu molt alt pel fet de no comptar amb un Estat que hagi assumit
com a pròpia la defensa dels seus interessos i necessitats. I això, amb la crisi dels darrers anys,
que tot just es comença a superar ara, s’ha fet encara més palès. 
La República Catalana és la gran oportunitat que tenim per capgirar la situació. És l’oportunitat per
disposar d’un estat emprenedor que faci una aposta decidida per l’economia productiva, social,
sostenible i innovadora, que tingui com a prioritat el suport a la petita i mitjana empresa i al treball
autònom i la finalitat de crear una ocupació digna i ben qualificada. Un estat que eviti les situacions
de domini de les grans companyies garantint una competència real i que promogui una fiscalitat
justa, eficient i amb efectes socialment redistributius . Una estat, en definitiva, que generi prosperitat.
63
Programa eleccions generals 2019
Esquerra Republicana
UNA REPÚBLICA EMPRENEDORA DE PROSPERITAT COMPARTIDA I FISCALITAT JUSTA
La República ha de prendre un protagonisme actiu en l’estímul de l’economia i fer possible la
llibertat de la seva ciutadania en la seva dimensió econòmica, aconseguint l’absència de dominació
de qualsevol tipus, en especial de les grans corporacions i dels poders econòmics. Només un país
pròsper, construït sobre una forta base industrial i innovadora i amb unes institucions eficients i
independents dels poders econòmics, pot garantir que el creixement sigui compartit i que s’avanci
cap a una societat sense fortes desigualtats i basada en la llibertat i la responsabilitat personal.  En
aquest àmbit, els pilars fonamentals de la República són els següents: 
1.Un estat emprenedor  amb un protagonisme actiu en l’economia, que fomenti els nous sectors
productius i inverteixi en innovació.
2.Implantar  una  fiscalitat  justa  i  eficient ,  que  garanteixi  l’estat  del  benestar  i  la  funció
redistributiva i que fomenti la competitivitat i prosperitat compartides.
3.Rescatar les finances de l’especulació  per posar-les al servei de la prosperitat, l’economia
productiva i els drets de les persones consumidores.
4.Regular els mercats al servei de l’interès general, amb una política de competència  que
eviti les situacions de domini (energia, telecomunicacions, etc.).
Propostes per a la República Catalana:
•Creació d’un fons nacional per a la innovació , vinculat a la nova banca pública sorgida a
partir de l’Institut Català de Finances, que aposti pels nous jaciments d’ocupació i d’innovació
tecnològica, que actuï com a capital de risc i capital llavor públic, i estableixi un sistema de
diversificació del risc i de remuneració dels riscos assolits.
•Aposta  pressupostària  per  la  inversió  pública  en  infraestructures  de  foment  de  la
competitivitat ,  tant  de  transport  (corredor  mediterrani)  com  de  dades  (extensió  de  l’alta
velocitat d’internet al territori) com d’energia (foment de l’autoproducció d’energia).
•Disseny d’un impost sobre  el benefici  de  les  societats  que  afavoreixi  la  reinversió  de
beneficis i la transferència de tecnologia, així com l’augment de la dimensió de les petites i
mitjanes empreses per impulsar consorcis ( pool) d’innovació en l’àmbit privat.
•Simplificació  de  tota  l’estructura  impositiva ,  fusionant  diversos  impostos  actuals  que
recapten diferents àmbits administratius. Per exemple: fusió de l’IBI amb l’impost de patrimoni,
fusió de l’impost de societats amb l’impost d’activitats econòmiques, millorar la coordinació de
l’impost  de  transmissions  patrimonials  oneroses  amb  l’IVA,  etc.,  per  tal  de  garantir  una
distribució  adequada  dels  ingressos  tributaris  entre  les  administracions  (el  govern  de  la
República i les administracions locals).
•Reducció de l'IVA a aquells serveis que han de ser considerats bàsics: bolquers, productes
d'higiene íntima femenina i serveis veterinaris. 
•Reducció dels impostos sobre la renda provinents del treball , especialment en els trams
més baixos, incentiu fiscal al lloguer, simplificació de les deduccions actuals i adaptació dels
trams de declaració per a autònoms i ingressos complementaris amb fiscalitat més amable.
64
Programa eleccions generals 2019
Esquerra Republicana
•Harmonització de l’impost de societats en l’àmbit europeu  per evitar el dúmping fiscal.
Supressió dels tractaments fiscals favorables a determinades societats financeres (ex: sicav i
creació d’un impost a la banca. Creació d’un codi impositiu ambiental per afavorir conductes
ecològicament més responsables, simplificant i unificant els impostos ambientals actuals, tot
incrementant la fiscalitat a l’energia nuclear. Establir i ampliar deduccions per a la reinversió
productiva de beneficis empresarials.
•Increment de la progressivitat en els impostos indirectes, i particularment en l’IVA,  sobre
els productes de consum habitual  per a la subsistència de les famílies i tipus més elevats per als
productes de luxe.
•Creació  d’una  tarifa  plana  impositiva  i  de  cotitzacions  socials  per  als  emprenedors  i
autònoms en el marc d’un sistema de cotització al sistema de seguretat social més progressiu.
•Persecució del frau fiscal i l’elusió fiscal , especialment la que es dugui a terme mitjançant
l’enginyeria fiscal. Aposta per un model d’administració tributària basat en el compliment tributari
de tots els agents econòmics, no només dels que declaren.
•Redistribució de la riquesa generada pel sector turístic , que es basa, en bona mesura, tant
en elements intangibles, com el clima i la cultura, com en elements tangibles, com la seguretat i
les  infraestructures.  Actualment,  aquestes  variables  representen  externalitats  tant  per  als
operadors turístics com per als turistes. Aquesta situació s’ha d’equilibrar amb la creació de
tributs específics.
•Actuació en l’àmbit de la competència bancària  mitjançant la legislació d’entitats de crèdit
per evitar posicions de domini, facilitant la diversificació dels tipus d’entitats financeres (a través
de facilitar la incorporació al mercat de cooperatives de crèdit, caixes populars i banca pública al
costat de la banca actual) tot garantint la solvència del sistema i la protecció dels consumidors.
•Separació de la banca comercial minorista (destinada a l’estalvi i al crèdit de les famílies)  de
la banca d’inversió  (destinada a la inversió en productes de mercats cotitzats).
•Creació  d’una  banca  pública  que  aporti  més  competència  al  sector  i  garanteixi  el
finançament  al  sector  productiu ,  centrat  en  les  petites  i  mitjanes  empreses  i  en  la
col·laboració per a la inversió en grans projectes estratègics (infraestructures, recerca, etc.).
•Marc  regulatori  per  al  foment  de  les  finances  alternatives  efectuades  mitjançant
plataformes  digitals,  com  ara  el  finançament  col·lectiu  de  préstec  ( crowdlending )  i  el
finançament col·lectiu ( crowdfunding ), per tal de garantir la protecció dels consumidors.
•Aprovació  d’un  estatut  de  l’inversor  que  protegeixi  els  inversors  minoristes  i  apliqui  la
normativa europea de protecció dels consumidors en l’àmbit financer (directives MIFID).
•Millora de l’organització i normativa dels mercats de capital , amb un organisme supervisor
dels mercats de valors, en el marc del mercat únic de capital en procés de creació a la UE amb
un marc comunitari de protecció dels consumidors.
•Política  procompetitiva  i  d’integració  en  l’espai  europeu  en  els  mercats  regulats ,
especialment en l’energia i les telecomunicacions, impedint la creació d’oligopolis. Una nova llei
de l’energia  que  abarateixi  els  costos d’entrada,  en fomenti l’autogeneració  i determini un
mecanisme transparent de fixació de preus. Revocació de la reforma elèctrica espanyola.
65
Programa eleccions generals 2019
Esquerra Republicana
•Garantia de la independència, la transparència i el retiment de comptes dels organismes
reguladors , creant organismes o seccions independents per a cadascun dels mercats (energia,
telecomunicacions, audiovisual, transports).
•Incorporació  de  la  política  de  competència  en  el  mercat  lliure  d’elements  com  la
responsabilitat social i ambiental  per a la determinació de la competència deslleial, i evitar ex
ante posicions que puguin comportar un alt risc d’abús de domini del mercat.
Mentrestant, mesures que presentarem al Congrés i al Senat:
•Millorar el tractament fiscal de les rendes del treball . Actualment, l’IRPF discrimina de
manera molt evident les rendes del treball respecte de les de l’estalvi. Per tal de corregir-ho, es
proposa incrementar en 2 punts la tarifa de les rendes de l’estalvi superiors a 100.000 euros i en
5 punts les superiors a 150.000 euros, de manera que en aquest tram es passaria de tributar del
23 al 28%. En compliment del principi de lleialtat institucional, l’augment s’hauria de repartir de
manera equitativa entre l’Estat i les autonomies (50% per a cada un, com estableix el sistema
de finançament). Per a Catalunya suposaria un increment de recaptació de prop de 50 milions
d’euros. 
•Establir un marc fiscal per al treballador autònom que impliqui la possibilitat de diferir el
pagament de l’IRPF  en els primers anys d’activitat amb l’objectiu d’alleugerir la càrrega fiscal
del treball, així com un sistema de cotització reduïda per a tots aquells treballadors autònoms
amb una facturació inferior a la del salari mínim interprofessional.
•Impulsar un sistema fiscal per afavorir l’economia productiva , amb un règim simplificat de
l’impost de societats (IS) a les pimes. Malgrat les diferents reformes, encara hi ha una diferència
notable entre el tipus nominal i el tipus efectiu a causa de l’existència de múltiples deduccions.
Això significa que pel mateix tipus nominal vigent (25%), les empreses més grans paguen un
tipus efectiu molt més baix. Aquest règim tributari per a empreses de petita dimensió tindria en
compte les característiques de les microempreses i les petites i mitjanes empreses: tipus únic
del  20%  sense  possibilitat  d’acollir-se  a  deduccions,  que  sovint  requereixen  obligacions
addicionals que la pime no pot satisfer.
•Eliminar els privilegis fiscals a determinades societats financeres  –per exemple, a les
sicavs– i instar les institucions comunitàries a aplicar la taxa digital  proposada per la Comissió
a tots els estats membres mentre no s’adapti i homogeneïtzi l’estructura de l’impost de societats
per poder gravar l’activitat efectivament desenvolupada al territori amb independència del seu
domicili fiscal.  
•Intensificar la lluita contra el frau fiscal.  El frau fiscal a l’Estat supera els 70.000 MEUR (6%
del PIB espanyol), més del doble del pressupost de la Generalitat. Aquest frau atempta contra
l’equitat del sistema fiscal i redueix de manera dràstica el finançament de l’estat del benestar.
Incrementar la dotació de recursos humans destinats a la lluita contra el frau, disposar de
sistemes informàtics avançats que permetin l’encreuament de grans bases de dades, facilitar
l’intercanvi d’informació tributària entre països per detectar actius situats a l’estranger i crear
una base de dades única i disponible per a totes les administracions tributàries ( Agencia Estatal
de Administración Tributaria , AEAT; Agència Tributària de Catalunya, ATC; i administracions
tributàries locals) per tal que totes puguin tenir més eines i poder, així, assumir més funcions en
66
Programa eleccions generals 2019
Esquerra Republicana
inspecció  i  desincentivar  l’operativa  de  les  empreses  en  paradisos  fiscals  mitjançant  la
introducció clàusules en els processos de licitació pública en el conjunt d’administracions.
•Continuar  avançant  cap  a  la  plena  sobirania  fiscal.  En  els  últims  dos  anys,  l’Agència
Tributària de Catalunya (ATC) ha desplegat la seva estructura territorial (ha passat de 4 a 32
oficines a tot el país), ha internalitzat funcions fins llavors delegades a les oficines liquidadores
gestionades  pels  registradors  de  la  propietat  i  ha  assumit  noves  funcions  com  les  de  la
recaptació executiva. En els últims dos anys, podem dir que gairebé s’ha esgotat el marge
competencial  vigent.  És  a  dir,  passar  a  gestionar,  recaptar,  liquidar  i  inspeccionar  altres
impostos que no siguin els propis ni els cedits totalment. En conseqüència, l’adaptació del marc
normatiu vigent per fer possible aquest avanç esdevindrà una prioritat de la legislatura. 
•Lluitar  contra  la  morositat.  Eliminar  les  empares  a  l’elusió  dels  terminis  de  pagament,
equiparant-les als estàndards legislatius europeus, implementant un reglament sancionador i
establint un òrgan independent de vigilància i regulació. La morositat no pot ser una eina
financera al marge de la lliure competència que escanyi econòmicament les pimes, n’impedeixi
el creixement i arribi a posar en perill la seva viabilitat.
•Posar  fi  a  les  polítiques  centrifugadores  i  excessives  d’austeritat.  La  llei  d’estabilitat
pressupostària espanyola vigent, impulsada pel govern del PP, suposa un excés de rigor en la
gestió  dels  pressupostos  públics  que  resulta  clarament  contraproduent.  L’aplicació  de
limitacions com la de la regla de la despesa limita de manera absurda, per exemple, la capacitat
d’inversió d’administracions locals amb situació d’equilibri o superàvit pressupostari. La mateixa
limitació obligaria la Generalitat a tancar els exercicis pressupostaris del 2020 i 2021 amb un
superàvit de més de 600 i 800 MEUR, respectivament. La modificació de la llei d’estabilitat
pressupostària vigent resulta, doncs, imprescindible.
•Elevar l’objectiu de dèficit per a les comunitats autònomes del 0,1% del PIB a un mínim
del 0,3% del PIB  per a l’actual exercici 2019 és un canvi coherent i necessari en aquest sentit.
El  repartiment  vertical  dels  objectius  de  dèficit  (entre  l’administració  general  de  l’Estat,  la
Seguretat Social i les administracions locals) no ha respectat en cap moment els principis
continguts en la mateixa llei d’estabilitat pressupostària. Hi ha hagut un desequilibri sistemàtic
en favor de l’administració general de l’Estat i en detriment de les comunitats autònomes. 
•Demanar el ple reconeixement de la banca pública de Catalunya.  En els últims anys l’Institut
Català de Finances (ICF) ha transformat la seva estructura, governança i funcions per tal de
convertir-se en una banca pública de promoció econòmica, seguint l’exemple de prop d’un
centenar de bancs públics que conformen l’Associació Europea de Bancs Públics (EAPB), bona
part d’ells d’àmbit subestatal. Per tal de completar aquest procés és convenient disposar de
l’atorgament d’una llicència bancària per part del Banc d’Espanya que permetria, entre d’altres,
una millor supervisió de l’entitat, un tractament fiscal equiparable al d’altres entitats bancàries,
una reducció del seu cost de fondeig i un reconeixement explícit del seu rol com a intermediari
financer. 
•Impulsar un nou marc regulatori favorable a la innovació en el sector financer.  El sector
financer a Catalunya està format per unes 450 empreses que ocupen, globalment (no sols a
Catalunya), gairebé 100.000 treballadors. A banda dels bancs, el sector assegurador, l’ asset
management, la gestió de patrimonis i el capital risc, són alguns dels segments més importants.
Catalunya té l’oportunitat d’esdevenir un hub europeu en sistemes de finançament alternatius al
67
Programa eleccions generals 2019
Esquerra Republicana
bancari a  Europa. Aquestes iniciatives  no  només són clau per tal de reforçar una  de  les
principals  “indústries  de  serveis”  del  país,  sinó  per  disminuir  la  dependència  del  crèdit
empresarial de la banca generalista: actualment els cinc primers bancs de l’Estat concentren el
60%  del  crèdit  empresarial.  Per  tal  d’aconseguir-ho  es  necessita  un  marc  regulatori  que
afavoreixi la innovació i l’aparició de nous productes i agents. En aquest sentit, el referent del
Regne Unit, que a través de la seva autoritat competent ( Financial Conduct Authority – FCA ) ha
desenvolupat un marc normatiu que afavoreix l’experimentació ( sandbox ), pot ser un referent
útil per aplicar-lo a la nostra realitat. 
•Intensificar la tasca de defensa i promoció de la competència. Actualment, la Generalitat de
Catalunya disposa de competències en matèria de promoció i defensa de la competència. Un
àmbit  estratègic  per  garantir  un  funcionament  just  i  eficient  dels  mercats.  Aquestes
competències s’exerceixen a través de l’Autoritat Catalana de la Competència (ACCO). Ara bé,
aquestes competències ni són completes ni amb l’ordenament jurídic actual es poden executar
amb  plenitud.  En  aquest  sentit,  es  reclamarà:  1)  La  facultat  de  l’ACCO  de  participar  en
organismes internacionals en matèria de competència, com poden ser l’ European Competition
Network , la UNCTAD i l’ OCDE. 2) L’atribució a l’ACCO de l’anàlisi de qualsevol operació de
concentració que tingui efectes significatius a Catalunya. 3) L’atribució de la competència sobre
les infraccions en matèria de competència relatives a l’àmbit europeu (art. 101 i 102 del Tractat
de Funcionament de la Unió Europea) que tinguin lloc en territori català (es tractaria de posseir
la mateixa facultat que tenen els lands alemanys en aquests casos).
•Un compromís ineludible de correcció dels greuges econòmics de l’Estat amb Catalunya.
Les relacions econòmiques entre l’Estat i Catalunya disten molt de ser justes. Tanmateix, alguns
dels greuges que caracteritzen aquesta relació no parteixen únicament d’un tracte que es
considera injust, sinó de l’incompliment de la normativa vigent o dels principis més bàsics de
lleialtat institucional entre dues administracions.  Els acords encara no materialitzats entre el
govern  espanyol  i  la  Generalitat  en  la  Comissió  Mixta  d’Assumptes  Econòmics  i  Fiscals
(CMAEF) de l’octubre del 2018 donaven resposta a prop de 1.500 MEUR d’aquests greuges,
que en la seva totalitat ascendeixen a un mínim de 10.644,9 MEUR, 5.185,5 MEUR dels quals
són greuges compartits amb altres comunitats autònomes i els 5.458,4 MEUR restants, greuges
específics de Catalunya. Establir un compromís creïble de correcció d’aquests greuges esdevé
una obligació ineludible per a qualsevol govern de l’Estat.
UN  SECTOR  AGRARI  FORT  I  UN  SECTOR  PESQUER  SOSTENIBLE  PER  A  UNA
ALIMENTACIÓ DE QUALITAT I SALUDABLE
A la República Catalana, el sector agrari ha de ser competitiu i sostenible. Competitiu perquè
compleixi les funcions de producció d’aliments segurs i de qualitat i pugui encarar amb garanties
tant el gran potencial exportador com la demanda interna. I sostenible, tant des del punt de vista del
medi com de la viabilitat econòmica de les explotacions per assegurar la seva continuïtat a través
de la disponibilitat dels recursos naturals i de la seva gestió i, al mateix temps, per assegurar la
continuïtat d’unes empreses, moltes de base familiar, que aporten altres efectes positius per al país,
i no menys importants, com són la gestió i l’equilibri territorial. Alhora, el repte és construir una
política marítima nacional que permeti el ple desenvolupament, de manera sostenible i harmònica,
de l’activitat pesquera i posar les bases d’un nou pacte social per treure profit dels recursos naturals
68
Programa eleccions generals 2019
Esquerra Republicana
renovables de l’espai marítim català, d’acord amb els nous temps i amb la corresponsabilitat dels
diversos actors. L’activitat agrària, forestal i pesquera té un paper importantíssim  en l’equilibri
territorial del país que cal tenir en compte, ja que ajuda a consolidar la població al territori i són la
base del desenvolupament rural.  En aquest àmbit, els pilars fonamentals de la República són els
següents: 
1.La qualitat i la seguretat alimentària com a base de la confiança del consumidor en el
sector  agrari,  que,  a  partir  de  l’aplicació  de  pràctiques  agràries  li  permetin  l’obtenció  de
productes agroalimentaris sans, segurs i de qualitat,  amb l’objectiu de consolidar els mercats i
d’atendre les demandes dels consumidors.
2.La competitivitat i la sostenibilitat han de ser la base d’un sector agrari fort , que orienti les
seves produccions als mercats, amb varietats rendibles i adaptades al medi, acompanyat d’una
bona  regulació  de  la  cadena  alimentària  i  implementant  polítiques  socioeconòmiques
ambientalment sostenibles i territorialment dinàmiques i equilibrades: bona gestió de l’aigua,
modernització del regadiu, custòdia del territori, afavoriment de la biodiversitat, reducció dels
residus i evitació de la contaminació de les aigües i dels sòls.
3.Investigació, recerca i transferència tecnològica per garantir el futur  amb  l’obtenció de
noves varietats pròpies i la modernització dels processos productius i de transformació dels
productes agroalimentaris.
4.Enfortiment de la condició de potència marítima  en l’àmbit euromediterrani , establint un
sistema de governança marítima modern i eficient, que asseguri una gestió sostenible dels
recursos pesquers.
Propostes per a la República Catalana:
•Utilització  de  varietats  agrícoles  i  ramaderia  moderna ,  adaptades  al  territori  i  a  les
exigències dels mercats i, alhora, la revalorització de les varietats i races autòctones.
•Aplicació, en la producció, de les bones pràctiques agràries  i de les normes modernes de
respecte ambiental i compliment estricte de les condicions de bon maneig en la transformació
dels productes agraris.
•Orientació  i  adaptació  de  les  produccions  a  l’evolució  de  la  demanda  mitjançant  la
utilització  de  varietats,  hibridacions  i  encreuaments  moderns  i  ben  adaptats  a  les  nostres
condicions agroambientals i socioeconòmiques.
•Incentivació de la inversió per dimensionar i modernitzar tant els processos productius
com els processos de transformació i comercialització  per assegurar-ne la qualitat, la
seguretat i la competitivitat.
•Implantació de mecanismes efectius de promoció dels nostres productes amb distintius
de qualitat i d’origen .
•Creació  de  les  estructures  necessàries  que  intervinguin  en  l’efectiva  promoció
internacional  de les  produccions agroalimentàries  catalanes, que proporcionin  un autèntic
suport i cobertura a les empreses exportadores catalanes, tant per consolidar els mercats com
69
Programa eleccions generals 2019
Esquerra Republicana
per  obrir-ne  de  nous  en  països  d’economies  emergents  o  llunyans,  i  que  col·laborin
efectivament a posar en valor les produccions pròpies i posicionar-les en el mercat global.
•Regulació i promoció de les relacions entre els actors de la cadena alimentària  per a una
distribució  més  equitativa  dels  marges  comercials,  perquè  l’activitat  agrària  sigui
econòmicament més rendible, animi la transmissió generacional i permeti la viabilitat del model
català d’empresa agrària de base familiar.
•Potenciació  del  Consell  Català  de  l’Alimentació  com  a  eina  transversal  de  debat  i  de
governança per fer de Catalunya un país conegut per una alimentació i un sector productor
d’excel·lència.  Promoció  de la participació del sector primari  en la construcció d’estructures
de transformació i comercialització per millorar la rendibilitat de les explotacions i augmentar-ne
la  competitivitat.  Només  la  participació  del primer sector en tota  la  cadena  que  porta  els
aliments  de  les  explotacions  a  la  taula  permetrà  reduir  significativament  la  vulnerabilitat
produïda per l’extrema volatilitat dels preus en origen.
•Afavoriment  de  la  utilització  i  l’obtenció  de  varietats  de  conreus  i  races  de  bestiar
adaptades a l’entorn. 
•Reorientació i potenciació de la investigació adreçada al benefici del país , incrementant
l’efectivitat i els recursos dels centre de recerca, especialment en la lluita contra plagues i
malalties per la sanitat vegetal i animal.
•Potenciació de la formació professional agrària.
•Promoció  del  desenvolupament,  la  innovació,  la  transferència  de  tecnologia  i  la
tecnificació  dels processos productius del sector forestal.
•Articulació per primer cop d’una estratègia marítima per a Catalunya que reculli les línies
prioritàries d’actuació en el marc de la Política Marítima Integrada de l’UE, i en reculli i estructuri
les actuacions prioritàries a dur a terme durant els propers anys sota el paraigua d’un pla
d’acció. Aquesta estratègia serà l’instrument executor de la política marítima de la República per
tal de materialitzar una visió de país sobre creixement blau per al 2030.
Mentrestant, mesures que presentarem al Congrés i al Senat:
•Exigir un pla estratègic territorial, tal com preveu que es pot fer la proposta de reglament, ja
que la diversitat del sector a l’Estat espanyol fa que un sol pla estratègic per a tot l’Estat no
s’ajusti a les necessitats del sector, ni del nostre ni del de la resta de territoris de l’Estat. 
•Demanar que els fons FEAGA es distribueixin seguint la referència de l’execució dels
programes anteriors , de manera que la distribució tingui en compte el percentatge d’execució.
•Territorialitzar els ecoprogrames  que es preveuen en el primer pilar per donar coherència al
paquet verd de la PAC, que inclou també les mesures agroambientals
•Exigir  que  l’Estat  Espanyol  augmenti  la  seva  aportació  AGE  al  cofinançament  del
desenvolupament rural
•Instar l’Estat Espanyol a demanar a Brussel·les l’activació de les mesures de mercat que
preveu l’OCM Única en moments de pertorbació del mercat, ja sigui per entrada de producte
de països tercers (crisi dels cítrics), ja sigui per un excés de producció local i col·lapse del
mercat (crisi de la fruita dolça), ja sigui per raons geopolítiques (crisi de la fruita dolça).
70
Programa eleccions generals 2019
Esquerra Republicana
L’EMPRESA,  MOTOR  D’UNA  ECONOMIA  PRODUCTIVA,  CIRCULAR,  INNOVADORA  I
SOLIDÀRIA
La República té el repte que Catalunya sigui el motor econòmic del sud d’Europa a la Mediterrània,
per la qual cosa cal construir un model econòmic divers, competitiu i sostenible, basat en l’economia
productiva i una xarxa logística adequada, que aprofiti el talent humà a partir de la recerca i la
innovació,  que  permeti  mantenir  l’estat  del  benestar,  que  ajudi  solidàriament  a  corregir  les
desigualtats socials i que es faci corresponsable de la sostenibilitat ambiental. En aquest àmbit, els
pilars fonamentals de la República són els següents: 
1.Un  teixit  empresarial  competitiu  en  l’entorn  globalitzat , invertint  en  R+D+I,  fent  les
infraestructures  necessàries,  garantint  l’accés  al  finançament  a  pimes,  creant  ecosistemes
empresarials innovadors, reduint els costos energètics i impulsant la internacionalització.
2.El capital humà com a principal recurs , a través d’una aposta per la formació per emprendre
de manera creativa per aconseguir una economia de base innovadora.
3.El desenvolupament sostenible com a objectiu  econòmic , implantant l’economia circular i la
simbiosi industrial per a la reducció de residus en origen i el reaprofitament de recursos.
4.Economia  del  bé  comú  per  a  la  prosperitat  i  un  futur  col·laboratiu  a  través  de  la
responsabilitat  social  empresarial,  el  tercer  sector  social,  les  cooperatives  i  l’economia
col·laborativa.
5.Un estat emprenedor que estimuli l’activitat empresarial  a través del suport a la innovació,
amb un pla de desenvolupament industrial i una administració eficient que doni suport a pimes i
autònoms.
Propostes per a la República Catalana: 
•Impulsar un  estat emprenedor  que esdevingui una administració  eficient, simplificadora i
facilitadora de l’activitat econòmica , a través d’una finestra única per a tràmits administratius,
que estimuli l’emprenedoria,  abandoni la burocratització i elimini les barreres innecessàries a
l’activitat econòmica i industrial. 
•Impulsar  l’estratègia  industrial  de  Catalunya ,  en  el  marc  del  RIS3CAT,  per  al
desenvolupament industrial, que diversifiqui i modernitzi els polígons industrials estenent la
xarxa de connexió d’alta velocitat i garantint l’equilibri territorial i la igualtat d’oportunitats.
•Fomentar  els  processos  d’innovació  empresarial  creant  ecosistemes  empresarials
innovadors i  posant a disposició les infraestructures de recerca i innovació a les empreses,
especialment a les pimes. 
•Crear una banca pública i un fons nacional per a la innovació , a través de la reconversió de
l’Institut Català de Finances, per assegurar un finançament adequat per a l’economia productiva
i facilitar el crèdit a l’emprenedoria i a la innovació. 
•Promoure el finançament de capital risc de projectes empresarials  amb un seguiment
transparent i real d’aquesta inversió (retorn en beneficis) i una atenció professional a les idees
que es presenten.
71
Programa eleccions generals 2019
Esquerra Republicana
•Internacionalitzar l’economia catalana reforçant la capacitat d’atracció d’inversió estrangera
en economia productiva i rellançant  les empreses catalanes identificant-les amb una imatge de
qualitat diferenciada, a través de les oficines a l’exterior i la creació de la marca  Made in
Catalonia . 
•Impulsar l’economia verda per a un desenvolupament econòmic sostenible  a través de
l’economia circular i la simbiosi industrial per reduir els residus en origen, reutilitzar els recursos
i apostar per les energies renovables.   
•Fomentar l’emprenedoria cooperativa i col·laborativa que desenvolupi projectes competitius
i de valor afegit, vinculats al territori i amb incidència en la comunitat i en la sostenibilitat.
•Enfortir l’economia social  a través  d’una llei  que defineixi les seves diverses formes jurídi -
ques, desenvolupi el seu marc d’actuació i la interrelacioni amb l’economia en general.
•Impulsar la  responsabilitat social empresarial  a través del compromís actiu del teixit empre -
sarial amb la societat i potenciant les empreses d’inserció i integració laboral, especialment per
a persones vulnerables i discapacitades. 
•Combatre la  morositat i el frau fiscal creant consciència social per tal que el defraudador no
sigui ben vist, per evitar la competència deslleial i que els proveïdors financin els compradors.
•Fomentar i facilitar la creació de noves empreses catalanes  en els sectors energètic, de
telecomunicacions,  de  l’audiovisual  i  dels  serveis  financers  amb  responsabilitat  social  i
mediambiental, allunyades dels interessos de l’IBEX 35, que permetin oferir serveis i productes
de consum responsable, servei de proximitat i cost raonable.
Mentrestant, mesures que presentarem al Congrés i al Senat:
•Exigir a l’Estat el compliment de la inversió pendent en les infraestructures  necessàries
per a la mobilitat i la connectivitat per al desenvolupament empresarial:
•Construcció del corredor mediterrani de mercaderies per al País Valencià i Catalunya.
•Impulsar les interconnexions de ferrocarril  als ports i aeroports.
•Corregir el dèficit d’inversions en Rodalies.
•Revocar la reforma elèctrica espanyola per eliminar l’impost a l’autoconsum i instaurar un sis -
tema de primes raonables a les energies renovables.
UN MERCAT MÉS DEMOCRÀTIC I CONSCIENT 
Una  República  socialment  responsable  i  solidària  ha  de  promoure  un  consum  responsable  i
conscient de la seva ciutadania, que democratitzi l’economia davant d’oligopolis i grans interessos
empresarials i que vetlli per garantir la protecció dels drets dels consumidors, com a agents socials i
econòmics, mitjançant la implicació d’organismes públics nacionals de consum amb autonomia
organitzativa i pressupostària i amb l’impuls i el compliment de normes jurídiques pròpies.  En
aquest àmbit, els pilars fonamentals de la República són els següents: 
1.Fomentar el consum responsable d’acord amb  criteris de responsabilitat social, sostenibilitat
mediambiental i diversitat cultural i lingüística.
72
Programa eleccions generals 2019
Esquerra Republicana
2.Democratitzar l’economia  amb l’impuls de l’economia cooperativa de crèdit i de consum i
garantint la lliure elecció i la competència lleial per evitar les situacions de domini del mercat.
3.Impulsar  una  política  d’estat  pionera  que  garanteixi  els  drets  de  les  persones
consumidores,  implantant  serveis públics de consum, supervisant les empreses i fomentant
processos d’arbitratge i mediació.
4.Impulsar polítiques comunitàries al servei d’uns sistemes de protecció adequats  i del
desenvolupament harmònic del mercat interior.
Propostes per a la República Catalana:
•Fomentar el consum responsable  en base a criteris de responsabilitat social, sostenibilitat
mediambiental  i  diversitat  cultural  i  lingüística,  com  a  via  per  afavorir  un  model  de
desenvolupament  econòmic  més  equilibrat,  amb  programes  de  formació  i  campanyes  de
sensibilització continuades.
•Promoure el català en l’etiquetatge  de productes.
•Promoure els convenis de col·laboració amb el món local  per controlar i sancionar les
activitats econòmiques en les quals s’evidenciïn situacions de competència deslleial que posin
en risc la seguretat del consumidor i la qualitat del servei.
•Impulsar  l’economia  cooperativa  de  crèdit  i  de  consum  com  a  forma  per  afavorir  la
democratització empresarial i el consum responsable i de proximitat. 
•Protegir els drets de les persones consumidores a través d’organismes reguladors  per
garantir la lliure i lleial competència que eviti les situacions de domini del mercat i desvinculi els
grans oligopolis dels poders polítics i de les portes giratòries. 
•Desplegar la nova llei de consum i augmentar els mecanismes de transparència , control
intern, informació, publicitat i clàusules abusives per aturar pràctiques manifestament contràries
als interessos dels consumidors.
•Invertir esforços a la implantació de l’OMIC i l’OCIC , amb la col·laboració estreta de les
administracions locals, per agilitar i enfortir la relació amb les administracions.
•Impulsar la llei de seguretat en l’adquisició de béns i serveis  bancaris i actius immobiliaris.
•Transposar la directiva dels drets dels consumidors  i reformes profundes en l’àmbit del dret
civil  i  mercantil  perquè  l’Estat  català  esdevingui  pioner  en  normativa  de  protecció  dels
consumidors.
Mentrestant, mesures que presentarem al Congrés i al Senat:
•Evitar posicions de domini del mercat , sigui d’empresa o de format, que qüestionin els
interessos de les persones consumidores.
73
Programa eleccions generals 2019
Esquerra Republicana
UN MODEL COMERCIAL EQUILIBRAT I UN TURISME SOSTENIBLE
El comerç és un pilar fonamental de l’activitat econòmica i social als municipis. La República ha
d’afavorir un model de comerç urbà amb equilibri de formats, que consolidi el criteri de la localització
preferent dins les trames urbanes consolidades, com a element fonamental d’una activitat comercial
sostenible i amb responsabilitat social que vertebri i cohesioni els nostres pobles, barris i ciutats. Un
model comercial que cobreixi les necessitats de les persones consumidores i que s’adapti als nous
hàbits de consum a través de l’ús de les tecnologies de la informació i la comunicació. Un model
que  garanteixi  la  pervivència  d’una  àmplia  oferta  de  petit  comerç  independent  i  eficient,  que
resisteixi les tendències d’integració vertical del sector. La República haurà de vetllar també per la
continuïtat de l’especialització turística per esdevenir una destinació de qualitat, fonamentada en un
turisme d’alt valor afegit –que no exclusivament de luxe–, amb una oferta diversificada que ens
permeti  assegurar  la  sostenibilitat  econòmica,  social  i  ambiental  de  l’activitat  turística,  i  que
contribueixi a fer conèixer a tot el món els trets que ens distingeixen com a nació.  En aquest àmbit,
els pilars fonamentals de la República són els següents: 
1.Actuació  pública  que  garanteixi  l’equilibri  de  formats  comercials  dins  de  les  trames
urbanes i una oferta sense posicions de domini en benefici de les persones consumidores.
2.Empreses eficients i competitives  que adeqüin  l’oferta als nous hàbits de consum i donin
resposta a les noves necessitats de les persones consumidores.
3.Valor  social  del  comerç  urbà  amb  la  funció  que  els  nostres  municipis  siguin  més  vius,
integradors i segurs.
4.Qualitat i sostenibilitat del servei als turistes i visitants  per atraure turisme de valor afegit,
generar ocupació de qualitat i distribuir els beneficis de l’activitat.
5.Valor social del patrimoni cultural i natural com a f actor de competitivitat únic i singular
per atraure  un turisme de qualitat .
6.La marca Barcelona  com a marca clau per potenciar l’activitat turística del país.
Propostes per a la República Catalana: 
•Mantenir  l’actual  model  d’equilibri  de  formats  i  llibertat  d’elecció  de  la  població
consumidora entre marques i formats. Evitar posicions de domini, sigui d’empresa o de format,
que qüestionin aquests principis i perjudiquin els interessos de les persones consumidores.
•Estimular els processos cooperatius, de competitivitat, internacionalització i innovació  de
les empreses comercials i de serveis, ajudant a trobar fonts de finançament adequades per al
desenvolupament empresarial i prestant una especial atenció a la introducció de les TIC en
l’activitat comercial.
•Promoure el comerç de proximitat  de productes agroalimentaris i manufacturers autòctons
mitjançant els comerços locals i l’ecogastronomia ( slow food ).
•Fomentar la funció social del comerç  a través de la seva implicació en l’activitat social i
cultural del municipi i en la seva participació en campanyes de sensibilització. 
•Impulsar una nova governança de turisme sostenible  que generi complicitats entre societat,
institucions  i  món  privat,  dotant  de  més  recursos  la  Direcció  General  de  Turisme  i  les
74
Programa eleccions generals 2019
Esquerra Republicana
administracions  amb  competències  turístiques,  amb  l’objectiu  d’implementar  polítiques  que
permetin una gestió integral de l’activitat turística i la capacitat d’actuació en cadascun dels
elements de la cadena de valor que representa el turisme.
•Elaborar un pla integral de qualificació i reciclatge dels treballadors i professionals del
sector turístic , amb l’objectiu d’impulsar la formació contínua i establir vincles permanents
entre escoles de turisme, el sector privat i les institucions públiques que, mitjançant plans
d’estudis i programes especialitzats de pràctiques actualitzats, permetin afavorir una ocupació
laboral de qualitat i alt valor afegit.
•Segmentar les polítiques de promoció turística perquè permetin captar nous perfils de
demanda  menys  sensibles  al  preu  i  més  vinculats  a  la  qualitat  de  l’oferta,  mitjançant  el
desenvolupament de sistemes de gestió i monitoratge de dades turístiques i l’anàlisi de dades
massives ( big data ).
•Promoure la desconcentració i diversificació territorial de l’activitat turística  amb un pla
integral de modernització de les infraestructures d’acollida turística, amb l’objectiu de repartir
millor la pressió dels fluxos turístics i els beneficis de l’activitat turística al territori.
•Redistribuir la riquesa generada pel sector turístic,  que  es basa en bona mesura tant en
elements intangibles, com el clima i la cultura, com en elements tangibles, com la seguretat i les
infraestructures. Actualment, aquestes variables representen externalitats tant per als operadors
turístics  com  per  als  turistes.  Aquesta  situació  s’ha  d’equilibrar  amb  la  creació  de  tributs
específics.
•Prioritzar la rehabilitació o la substitució d’allotjaments turístics al davant de la nova
creació , especialment en zones no urbanitzades o escassament urbanitzades, per reconvertir,
per exemple, les destinacions turístiques més madures que comencen a presentar importants
evidències d’obsolescència turística.
•Establir un pla estratègic de la marca Catalunya com a destinació turística singular  de
manera coordinada amb tots els sectors i les administracions implicats en els elements que
configuren la nostra identitat singular, com ara els culturals, els esportius, els agraris i els parcs i
espais d’interès natural. Promoure de manera organitzada i programada, a curt i a mitjà termini,
aquests valors i trets diferencials, tant directament i convencionalment com mitjançant altres
productes (pel·lícules, exposicions, reportatges, esdeveniments...) als països emissors.
•Aprofitar  la  marca  Barcelona  com  a  captació  de  seus  d’organismes  i  grans
esdeveniments  i  desenvolupar  un  pla  integral  de  modernització  de  les  infraestructures
d’acollida turística  de manera coordinada entre l’administració local i la nacional. 
Mentrestant, mesures que presentarem al Congrés i al Senat: 
•Vetllar pel model català de comerç i la defensa de la llei d’horaris comercials  d’acord amb
els principis que preveuen la normativa catalana i evitar la liberalització total del sector. 
•Posar fi a les invasions competencials en matèria de turisme , atès que les competències ja
són exclusives de la Generalitat de Catalunya, i garantir així el desenvolupament d’un model
turístic de més qualitat i més sostenible per al nostre país.
•Exigir  una  major  participació  de  l’IVA  perquè  els  ingressos  dels  municipis  i àrees  més
turístiques vagin en relació amb el consum turístic i per tant amb el consum real generat.
75
Programa eleccions generals 2019
Esquerra Republicana
•Dissoldre  l’empresa  estatal  Paradores  SA  i  traspassar  al  govern  de  Catalunya,  a  la
Generalitat Valenciana i al govern de les illes Balears la titularitat i totes les competències sobre
els paradors situats als Països Catalans. 
•Exigir  la  part  equivalent  dels  recursos  i  pressupostos  de  TURESPAÑA ,  atès  que  les
autonomies tenen la competència exclusiva en matèria de turisme.
UNA UNIVERSITAT CAPDAVANTERA PER A UNA REPÚBLICA AVANÇADA
La República ha de fer possible un sistema universitari català que respongui a les necessitats de la
societat i que disposi d’un finançament adequat que li permeti fer les seves tasques de formació,
recerca i transferència de coneixement. Un model universitari que no es nodreixi de la precarietat
laboral i que estigui basat en criteris d’excel·lència, transparència i igualtat d’oportunitats.  En aquest
àmbit, els pilars fonamentals de la República són els següents: 
1.Un sistema universitari capdavanter  que impulsi el coneixement i el pensament crític de la
societat, que estigui orientat a l’excel·lència, que valori la tasca docent i investigadora i obtingui
reconeixement internacional.
2.Igualtat  d’oportunitats  sense  barreres  d’accés  ni  sostres  de  vidre  a  l’ensenyament
universitari amb preus públics que tendeixin a la gratuïtat, amb un sistema de beques ambiciós
i sense discriminacions per motius de gènere en cap àmbit de la universitat.
3.Universitats participatives i inclusives socialment i territorialment , que elaborin un mapa
de titulacions  acordat  i que  impulsin  sinergies  amb  centres  de formació  professional i  de
batxillerat.
4.Finançament  homologable  al  dels  països  més  desenvolupats ,  per  garantir  una  oferta
d’excel·lència, sense precarització laboral i amb retorn a la societat.
5.Mecanismes  de  transparència  per  garantir  el  flux  d’idees  i  de  persones  amb  criteris
d’excel·lència i igualtat de condicions.
Propostes per a la República Catalana: 
•Suport i valoració de la tasca docent i de recerca del professorat , amb incentius per als
projectes de millora docent i de recerca investigadora.
•Sistema d’avaluació de qualitat i de selecció del personal a les universitats amb criteris
oberts, clars i comprovables que garanteixin flux d’idees i persones i mecanismes clars de
retiment de comptes a la societat.
•Elaboració d’un mapa de titulacions  pactat amb tots els actors del sistema universitari, que
permeti optimitzar els recursos evitant duplicitats no justificades i que potenciï les titulacions
resultants. Sistema integral de beques a través de beques per renda, per excel·lència (beques
salari) i per mobilitat amb cobertura general (manutenció, allotjament, transport) que garanteixi
l’accés a la universitat a tots els estudiants independentment del seu nivell de rendes, que
fomenti  la  motivació  de  l’alumnat  i  que  valori  el  seu  rendiment  acadèmic  i  permeti  una
universitat inclusiva territorialment. 
76
Programa eleccions generals 2019
Esquerra Republicana
•Sistema de preus i taxes no discriminatori . Tendir a la gratuïtat per aconseguir l’augment de
la formació de la ciutadania sense cap barrera d’accés econòmic. 
•Adopció de mesures amb perspectiva de gènere  que evitin la discriminació de les dones, les
barreres d’accés i els sostres de vida en tots els àmbits de la universitat. Oferta suficient i de
qualitat en formació universitària no presencial .
•Cobertura completa als pressupostos del finançament bàsic de funcionament de les
universitats . Inversió en ensenyament universitari públic homologable a la dels països més
desenvolupats,  de  l’ordre  del  1,5-2%  del  PIB,  amb  finançament  addicional  vinculat  a  un
contracte programa amb objectius d’excel·lència i amb criteris de finançament que tinguin en
compte la mida i la distribució geogràfica de les universitats en el seu finançament.
Mentrestant, mesures que presentarem al Congrés i al Senat:
•Revertir les retallades en el finançament  basal de les universitats.
•Exigir  les  transferències  corrents  i  de  gestió  de  les  beques  pendents  per  poder
implementar un sistema de preus no discriminatori i un sistema de beques complet que resolgui
les barreres d’accés econòmic.
•Establir  una comissió d’investigació sobre la concessió irregular de títols universitaris ,
que vagi més enllà dels casos de la Universitat Rei Juan Carlos.
•Transferir la competència d’universitats  per tal de poder disposar d’una llei d’universitats
pròpia i flexibilitzar el model de governança universitària (també amb els criteris d’elecció del
rector o rectora entre els catedràtics i catedràtiques laborals).
•Eliminar les taxes de reposició  i aplicar polítiques de professorat investigador i del personal
d’administració i serveis que permetin l’estabilització laboral i el relleu generacional.
•Introduir la perspectiva de gènere  en la docència, la recerca i la gestió. Potenciar les vocacions
científiques entre les dones i eliminar els sostres de vidre.
•Revisar  els  drets  i  deures  del  Estatuto  del  Estudiante  Universitario  per  facilitar  la
representació estudiantil, la conciliació de la vida familiar, la feina i els estudis, la mobilitat, les
tutoritzacions i les pràctiques, entre altres qüestions.
LA  RECERCA  I  LA  TRANSFERÈNCIA  DE  CONEIXEMENT  COM  A  GENERADORES
D’OPORTUNITATS
Un sistema de recerca integral que englobi universitats, centres tecnològics, centres de recerca i
teixit empresarial i administracions públiques en un engranatge conjunt per crear una economia d’alt
valor afegit i una societat avançada. La innovació i la transferència de coneixement com a motor de
la societat que permet generar oportunitats de país en un món globalitzat.  En aquest àmbit, els
pilars fonamentals de la República són els següents: 
1.Sistema  de  recerca  amb  visió  integral  que  doni  estabilitat  i  incentivi  sinergies  entre
universitats, hospitals, centres tecnològics i centres de recerca.
2.Recerca d’excel·lència  que es basi en l’autonomia, la transparència, l’avaluació i el retiment de
comptes, facilitant la participació dels investigadors i investigadores en la gestió del sistema.
77
Programa eleccions generals 2019
Esquerra Republicana
3.Inversió en recerca per al desenvolupament social i econòmic del país de manera estable,
independentment  de  la  conjuntura  econòmica,  i  diversificada  per  a  grans  infraestructures,
centres, recursos humans i projectes.
4.Un estat emprenedor com a motor d’innovació  a través de polítiques transversals i de
mecanismes de compra pública innovadora.
5.Transferència efectiva del coneixement que reverteixi en l’economia  mitjançant una bona
coordinació entre el sistema universitari i de recerca i el teixit empresarial per garantir l’èxit.
6.Catalunya  com a marca d’innovació  amb una visió àmplia que incentivi la cultura de la
innovació de manera transversal.
Propostes per a la República Catalana: 
•Estructuració  integral  de  centres  de  recerca,  independentment  de  la  seva  vinculació
orgànica a estructures universitàries, amb participació del personal investigador en la gestió i
amb un sistema d’avaluació de qualitat i de selecció de personal de recerca amb criteris oberts,
clars, comprovables i amb resultats. 
•Creació  d’ecosistemes  innovadors  en  què  interactuïn  la  quàdruple  hèlix  (universitats,
empreses,  institucions  i  ciutadania)  i  en  què  es  potenciïn  les  sinergies  entre  universitats,
hospitals, centres tecnològics i centres de recerca. 
•Fomentació de la col·laboració internacional  amb la participació en els consorcis de grans
infraestructures singulars i de grans projectes de recerca internacionals amb visió de captació
de talent i inversió empresarial.
•Compra pública innovadora , particularment en aquells sectors, com el sanitari, on tant la
recerca que es du a terme a Catalunya com els serveis de les administracions públiques són
potents i, en ocasions, capdavanters.
•Valoració i motivació de la tasca investigadora  que garanteixi la igualtat de gènere en el
sistema de recerca i que tingui en compte la conciliació amb la vida familiar.
•Implementació d’una política de finançament estable del sistema de recerca , amb l’objectiu
d’assolir un finançament del 3,5% del PIB, una aportació pública del 40-50% del finançament
global,  amb  contractes  programa  de  finançament  per  objectius,  finançament  directe  de
contractació de captació/retenció de talent i amb actuacions anticícliques per garantir l’estabilitat
del finançament independent de la conjuntura econòmica.
•Foment de la cultura de la innovació  a través de polítiques transversals, protegint la iniciativa
innovadora mitjançant l’Agència Catalana de Patents, establint una fiscalitat que incentivi la
inversió en R+D+I del sector privat, donant suport a la creació d’empreses derivades ( spin-off ) i
promovent  la marca Catalunya vinculada a innovació.
Mentrestant, mesures que presentarem al Congrés i al Senat:  
•Revertir  les  retallades  en  el  finançament  de  les  convocatòries  públiques  de  R+D
incrementant un 40% el pressupost de subvencions per a recerca civil i prioritzant l’excel·lència
en la concessió de les convocatòries públiques d’R+D.
78
Programa eleccions generals 2019
Esquerra Republicana
•Establir un calendari estable de les convocatòries públiques  i garantir que les resolucions
definitives  de  les  convocatòries  d’un  any  estiguin  resoltes  abans  de  l’1  de  gener d’aquell
exercici.
•Reconèixer la recerca i el desenvolupament com a activitat econòmica , d’acord amb la
normativa de la UE, per tal que, amb caràcter retroactiu, les universitats, els centres de recerca i
els OPI tinguin dret a la devolució íntegra de l’IVA  suportat.
•Excloure de les institucions a les quals s’apliquen taxes de  reposició  les universitats
públiques, els centres de recerca públics i els OPI per incrementar l’estabilitat laboral.
•Considerar  elegibles  les  despeses  de  personal  amb  independència  de  la  tipologia  del
contracte laboral amb la institució de recerca, per tal de fomentar l’estabilitat laboral.
•Modificar les bases reguladores de les convocatòries públiques d’R+D  per tal de preveure
el fet que la durada  de molts projectes de recerca va més enllà del període finançat en una
convocatòria (habitualment, dos o tres anys).
•Modificar els criteris de justificació dels projectes de recerca  finançats amb convocatòries
públiques d’R+D, per tal de donar més importància al grau d’assoliment dels objectius científics
proposats que no pas als procediments de despesa.
•Flexibilitzar la governança de les universitats públiques, dels centres de recerca públics i
dels OPI fent més eficients els controls econòmics i de legalitat a què els sotmet l’administració
a les actuacions que hagin estat finançades per l’administració auditora.
•Ratificar l’acord de la patent unitària i adhesió a l’espai europeu de patent unitària.
LA INNOVACIÓ TECNOLÒGICA AL SERVEI DE LA CIUTADANIA
Una  República  que  esdevingui  referent  al  món  en  el  desenvolupament  de  la  innovació,  tant
tecnològica com social, que permeti augmentar l’apoderament de la ciutadania i la seva qualitat de
vida, millori la competitivitat de les empreses i afavoreixi la qualitat dels serveis i l’eficiència de les
administracions públiques. Un model que situï la ciutadania al centre del cercle de la innovació.  En
aquest àmbit, els pilars fonamentals de la República són els següents: 
1.Infraestructures digitals per millorar l’eficiència dels serveis i la competitivitat  mitjançant
un bon desplegament de banda ampla i xarxes mòbils arreu del territori. 
2.La transferència tecnològica al servei de l’empresa, l’emprenedoria i la innovació social
mitjançant un sector tecnològic potent que ajudi les empreses, les institucions i la societat a
implementar la innovació.
3.Una administració innovadora, àgil i propera gràcies a la incorporació de processos eficaços
que facilitin la interacció de la ciutadania i les empreses amb l’administració pública. 
4.Les TIC com a eines transversals de transformació social  i d’economia col·laborativa  al
servei de les relacions humanes i del canvi de paradigma entre subministrador i consumidor.
5.Les TIC a l’abast de tothom  facilitant la integració de col·lectius en risc d’exclusió digital, la
participació ciutadana i la conciliació laboral i familiar. 
79
Programa eleccions generals 2019
Esquerra Republicana
6.Un país, una ciutats i uns pobles intel·ligents  per millorar els serveis i la qualitat de vida de
les persones i orientar les nostres vides cap a la sostenibilitat.
Propostes per a la República Catalana: 
•Desplegar en el mercat diverses bandes públiques d’espectre radioelèctric  aptes per al
desplegament i el complement de la xarxa d’accessos sense fils, amb l’objectiu de promoure el
desenvolupament de la banda ampla en tot el territori i satisfer les creixents demandes d’aquest
recurs.
•Regular  i  garantir  la  neutralitat  de  xarxa  i  serveis  a  fi  i  efecte  d’evitar  pràctiques
anticompetitives (ràting zero, etc.) que puguin condicionar l’accés a infraestructures i continguts
digitals dels ciutadans de Catalunya.
•Crear  la  identitat  digital  nacional  per  agilitzar  amb  seguretat  tràmits  administratius  i
transaccions comercials. 
•Crear el vot electrònic  oficial  i potenciar-ne l’ús en tots els àmbits ciutadans.
•Potenciar l ’Agència Nacional de Ciberseguretat de Catalunya .
•Crear i desplegar infraestructures crítiques tecnològiques  necessàries per al funcionament
del nou estat. 
•Redefinir i potenciar el CATNIX  com un punt neuràlgic en la xarxa d’internet catalana.
•Impulsar la creació  d’un nou  supercomputador  de  Catalunya , per tal de fer més potent
l’actual.
• Crear un pla específic de  suport a la creació d’empreses de base tecnològica  amb la
creació de nous vivers d’empreses i d’espais d’oficina a preus baixos i desenvolupar una xarxa
de mentors i professionals que assessorin i ajudin les empreses en les seves fases inicials i de
llançament dels seus productes i serveis.
•Potenciar la Mobile World Capital,  no tan sols el Mobile World Congress, sinó la creació
mitjançant la fundació d’un ecosistema líder mundial en l’àmbit de les tecnologies mòbils.
•Crear el C omissionat d’Innovació Tecnològica , depenent del màxim òrgan del govern, que
permetrà potenciar transversalment la innovació tecnològica del nou estat, integrant totes les
entitats públiques amb competències en tecnologies de la informació i les comunicacions, així
com la potenciació i la promoció del sector tecnològic a Catalunya.
•Crear  Salut i Benestar Digital,  un conjunt d’eines tecnològiques que permetrà accedir a la
carpeta clínica compartida, així com a la prescripció i el control de la medicació, a partir de la
utilització d’una plataforma única digital, entre d’altres. Tanmateix, permetrà el contacte, el
seguiment i el control de les persones creant un espai virtual per lluitar contra l’aïllament i la
soledat, especialment de les persones grans o amb discapacitats.
•Crear un  ens regulador tecnològic de Catalunya  que defensi i potenciï els interessos de
ciutadans, empreses i entitats davant dels abusos i les mancances que puguin efectuar les
empreses tecnològiques o per l’ús de la tecnologia de determinades empreses o col·lectius, així
com establir canals de mediació i resolució en cas de conflicte entre les parts. 
80
Programa eleccions generals 2019
Esquerra Republicana
•Desplegar un  pla nacional de ciutats i pobles intel·ligents , amb el qual es marcaran les
línies estratègiques a seguir i els objectius a aconseguir durant els propers vint anys i que
estarà obert a la participació de cadascun dels agents de la ciutat o el poble.
Mentrestant, mesures que presentarem al Congrés i al Senat:
•Desplegar la prestació de servei de comunicacions electròniques amb un ample de banda
mínim  (superior als 20 Mbps actuals a l’Estat espanyol) en qualsevol punt del territori i garantir
l’accés a continguts audiovisuals en català.
•Desenvolupar les xarxes d’alta velocitat  de fibra òptica fins a la llar al 100% del territori ,
incloent-hi els polígons industrials i les zones d’activitat econòmica.
•Modificar les regulacions per afavorir  la creació d’empreses innovadores : la contínua
innovació en l’àmbit tecnològic fa que apareguin noves professions i també noves activitats
empresarials o maneres de treballar, com ara els espais de treball cooperatiu ( coworking ).
•Combatre  l’escletxa digital  establint com a fita que el 2025 no hi hagi analfabetisme digital,
impulsant així el desenvolupament social i econòmic del país. 
•Desenvolupar  polítiques  actives  de  potenciació  del  teletreball  a  les  empreses  i a  les
administracions públiques per tal de fer més viable l’horari laboral per a la conciliació familiar i
reduir despeses de desplaçament als ciutadans i protecció mediambiental, al mateix temps que
s’augmenta la rendibilitat de les empreses.
UNA REPÚBLICA AMB TREBALL I SALARI DIGNES
La República ha de bastir un mercat laboral enfocat al fet que les persones puguin exercir el seu
dret i deure al treball, digne i de qualitat, en igualtat de condicions, amb seguretat en la feina, amb
participació en la presa de decisions de les empreses i amb concertació social en les relacions
laborals. El mercat de treball es basarà en les feines per compte aliè, l’autoocupació, l’emprenedoria
i la funció pública. El mercat laboral es dotarà d’una inversió sostenible i eficient en infraestructures i
d’un sistema de cotització adequat  que  permetrà establir un sistema de protecció social a la
ciutadania.  En aquest àmbit, els pilars fonamentals de la República són els següents: 
1.Marc català de relacions laborals que vetlli per un treball digne i garanteixi l’ocupabilitat
de les persones  aplicant polítiques actives d’ocupació i amb un sistema de protecció social
adequat i sense discriminació.
2.Salari digne i reducció de les desigualtats salarials per a una millor redistribució de la
riquesa,  incrementant el salari mínim interprofessional a 1.200 euros i establint una escala
salarial 1/12 per a una equitat retributiva més alta.
3.Nou model de productivitat sostenible i reforma horària  que gestioni l’eficiència  per sobre
de la presència i redistribueixi l’ús del temps per conciliar la vida personal i laboral.
4.Impuls de la formació professional i la formació permanent al llarg de la trajectòria
professional  que garanteixi un accés amb qualificació adequada al mercat de treball i el
reciclatge permanent en funció dels canvis.
5.Suport a l’emprenedoria  i  al  treball  autònom  amb  una administració  àgil,  progressivitat
contributiva i equiparació de drets amb les persones treballadores. 
81
Programa eleccions generals 2019
Esquerra Republicana
6.Impuls de l’economia del bé comú a través de l’economia social i cooperativa  com a motor
de transformació cap a un model productiu responsable, sostenible i solidari amb les persones.
7.Millora de l’ocupabilitat de les persones  a través de polítiques actives d’ocupació.
Propostes per a la República Catalana: 
•Establir un model català de relacions laborals , amb concertació laboral entre els agents
socials, a partir d’una legislació laboral pròpia que constitueixi el dret i el deure al treball digne,
estableixi  els models  de contracció per compte  aliè  i de treball autònom  i implementi les
mesures laborals i les polítiques actives d’ocupació per millorar l’ocupabilitat de les persones
treballadores. C aldrà revisar la subcontractació i l’externalització de processos a les empreses,
així com la cessió legal de treballadors  per evitar models de descentralització productiva que
tinguin com a únic objectiu la precarització del treball. 
•Crear  els  organismes  del  Marc  Català  de  Relacions  Laborals:  Consell  de  Relacions
Laborals com a òrgan de concertació entre els agents socials, Tribunal Laboral de Catalunya
com a òrgan de mediació i arbitratge per a la resolució de conflictes i interpretacions de la
normativa i la Inspecció de Treball per vetllar per l’acompliment de la legislació laboral i garantir
el respecte en la qualitat del treball. 
•Crear la Seguretat Social Catalana  a través de  l’Agència Catalana de Protecció Social per
unificar l’actual sistema de prestacions amb una llei de protecció social que defineixi el model de
la transició. El nou sistema català de seguretat social ha de permetre actualitzar les pensions un
10%  en  quatre  anys,  d’acord  amb  un  model  universal  de  pensions  contributives  i  no
contributives, que garanteixi una jubilació digna i una cobertura al 100% de tota la població més
gran de 65 anys. Les cotitzacions socials garantiran el finançament de les futures prestacions
dels beneficiaris, tant si són cotitzants per compte aliè com autònoms. I es promouran les
mesures legals necessàries perquè sigui econòmicament possible. 
•Establir un salari digne i equiparar les condicions laborals.  Establir un salari mínim  al
voltant  dels 1. 200 euros i evitar que la subcontractació sigui usada com un mecanisme per
reduir costos salarials. Per fer-ho efectiu caldrà igualar el salari de subcontractats i contractats,
desarticular la cessió legal de treballadors i falsos autònoms i evitar que les externalitzacions
signifiquin una justificació per a l’acomiadament procedent. 
•Eliminar  la  bretxa  salarial  de  gènere  promovent  la  transparència  retributiva  a  les
empreses , així com el reforç i el compliment de la igual remuneració en el treball.
•Impulsar la llei de reforma horària  per fomentar un nou model de productivitat sostenible
que gestioni l’eficiència per sobre de la presència, i que redistribueixi l’ús del temps per afavorir
la conciliació de la vida laboral, personal i familiar.
•Donar suport a l’emprenedoria i al treball autònom  amb una administració àgil, progressivitat
contributiva  amb  quotes  en  funció  dels  ingressos  de  l’activitat,  baixant  la  quota  a  nivells
homologables  europeus,  fomentant  mesures  com  vacances  fiscals  i  bonificacions,  i  amb
l’equiparació de drets amb les persones treballadores per compte d’altri.
•Impulsar l’economia social i cooperativa  mitjançant la definició d’un marc normatiu general
per al conjunt de l’economia social que integri i cohesioni la normativa actual, i que incorpori
82
Programa eleccions generals 2019
Esquerra Republicana
noves  mesures de millora des de la  perspectiva  de la democratització  de l’economia  i la
corresponsabilitat social i mediambiental. 
•Potenciar la formació professional (FP) dual i en alternança : catalogar les especialitats
demanades al mercat laboral i potenciar-les orientant la demanda real de les empreses, així
com p romoure la formació permanent al llarg de la trajectòria professional que garanteixi un
aterratge amb formació adequada al mercat laboral i el reciclatge permanent en funció dels
canvis.
•Transformar les polítiques actives d’ocupació, incrementant els recursos propis i garantint la
igualtat d’oportunitats i l’equilibri territorial, que enforteixi la relació entre el sistema d’ocupació,
el  servei  d’ocupació  i  el  territori  en  el  desplegament  d’estratègies  d’orientació  efectives
potenciant l’intercanvi d’informació, apoderant les persones davant la complexitat del mercat
laboral i fent eficient la inversió en formació ocupacional adaptant-la a la realitat del teixit
productiu. 
•Impulsar els plans locals d’ocupació com a eina adreçada als col·lectius de més difícil
inserció laboral  i no com a eina per cobrir necessitats de contractació dels ens territorials. Els
plans locals d’ocupació han de ser un pont entre una situació temporal de desocupació i el món
laboral, i per això han d’anar acompanyats d’un programa de formació i d’inserció que garanteixi
que aquests plans, anomenats actualment de Treball i Formació , garanteixin el dret subjectiu a
l’ocupabilitat dels que hi participen, així com la seva inserció efectiva.
Mentrestant, mesures que presentarem al Congrés i al Senat:
•Incrementar el salari mínim interprofessional fins a situar-lo en un mínim de 1.200 euros
mensuals,  d’acord  amb  les  recomanacions  de  la  Carta  Social  Europea,  i  reduir  així  les
desigualtats salarials per la part baixa de l’escala. 
•Establir una escala salarial 1/12 per garantir una major equitat retributiva , en què la part
fixa del salari més alt no superi més de dotze vegades el salari més baix. Aquesta mesura
permetria regular les diferències màximes dins de les empreses i l’administració pública. 
•Eliminar la bretxa salarial de gènere , promovent la transparència retributiva a les empreses,
així com el reforç i el compliment de la igual remuneració en el treball , tenint en compte que les
dones suposen el major percentatge del total d’assalariats menys retribuïts.
•Evitar que la subcontractació sigui usada com un mecanisme per reduir costos salarials ,
igualant el salari de subcontractats i contractats, desarticulant la cessió legal de treballadors i
falsos  autònoms  i  evitant  que  les  externalitzacions  signifiquin  una  justificació  per  a
l’acomiadament procedent. 
•Establir un marc fiscal per al treballador autònom que impliqui la possibilitat de diferir el
pagament de l’IRPF  en els primers anys d’activitat amb l’objectiu d’alleugerir la càrrega fiscal
del treball, així com un sistema de cotització reduïda per a tots aquells treballadors autònoms
amb una facturació inferior a la del salari mínim interprofessional.
83
Programa eleccions generals 2019
Esquerra Republicana
UN  MODEL  CATALÀ  DE  RELACIONS  LABORALS  AMB  UN  SINDICALISME  FORT  I
COMPROMÈS AMB LA CLASSE TREBALLADORA
La República Catalana ha de garantir el dret a un treball digne, vetllar pels drets laborals de totes
les  persones  treballadores,  sense  discriminacions  i  amb  igualtat  efectiva  i  trencar  amb  la
segmentació horitzontal i vertical entre dones i homes. Les relacions laborals de la República han
d’estar basades  en la  negociació  i la  mediació,  la  negociació  col·lectiva,  el diàleg  social  i el
reconeixement  de  les  parts.  I  implementar  un  model  de  cogestió  i  corresponsabilitat  dels
treballadors i treballadores a l’empresa, impulsant l’economia social i garantint uns serveis públics
de qualitat per a la generació d’ocupació. La pluralitat sindical és un clar reflex de la pluralitat de la
societat. Un sindicalisme nacional i de classe fort ha de ser una de les principals eines per avançar
en cohesió social i combatre les desigualtats, ja sigui als centres de treball a través de la negociació
col·lectiva o en la seva tasca com a interlocutors socials. La República ha de treballar per enfortir un
sindicalisme  nacional i de  classe com a contrapoder de les grans  corporacions i del sistema
econòmic del gran capital per construir una societat més justa i igualitària.  En aquest àmbit, els
pilars fonamentals de la República són els següents: 
1.Constitucionalització del dret a un  treball digne i dels drets laborals  en què la negociació
col·lectiva i el diàleg social siguin vertebradors de les relacions laborals .
2.Gran acord social i econòmic per a un nou marc laboral i de generació d’ocupació  amb
corresponsabilitat  i cogestió  a l’empresa,  impuls  de l’economia  social  i serveis  públics  de
qualitat.
3.Negociació, mediació i arbitratge , eixos de les relacions laborals. Sindicalisme amarat en els
valors republicans de llibertat, igualtat i fraternitat, als quals s’han de sumar els i les feministes
i ecologistes, per tal d’afrontar amb garanties els reptes socials i tecnològics que presenta el
món d’avui i del futur. 
4.Foment de la participació de les treballadores i els treballadors compromesos amb un
sindicalisme republicà i modern , adaptat a les necessitats dels treballadors del segle XXI, on
la  feina  i  els  salaris  dignes,  la  participació  democràtica  en  l’empresa  i  la  lluita  contra  la
precarietat i la pobresa laboral siguin els motius de la seva acció diària als llocs de feina. Les
treballadores i treballadors seran la base de la República que volem edificar.
Propostes per a la República Catalana: 
•Constitucionalitzar  el  dret  a  un  treball  digne ,  entès  com  aquell  que  permet  una  vida
adequada  per a  les  persones,  el dret a la llibertat  sindical i el dret  de vaga,  així  com a
l’autonomia de la negociació col·lectiva o la prohibició de qualsevol tipus de discriminació. La
Constitució Catalana haurà de fer un reconeixement explícit de la legitimitat de les “parts” i a la
seva capacitat d’interlocució social, econòmica i laboral, a més de donar cobertura jurídica i
legal als acords d’empresa, sectorials i intersectorials.
•Promoure un gran acord social , sindical, empresarial i polític, per definir els elements del
model sociolaboral, el model sindical de representativitat,  la legislació, el fons de garantia
salarial,  el  model  d’indemnitzacions,  les  causes  de  la  contractació  i  una  legislació  pròpia
d’empreses en crisi, lligat al manteniment de l’activitat i dels llocs de treball.
84
Programa eleccions generals 2019
Esquerra Republicana
•Legislar elements de cogestió i corresponsabilitat de les treballadores i els treballadors
en les empreses grans i petites , que permeti la participació dels treballadors en els òrgans de
direcció i millorar la transparència econòmica i financera.
•Impulsar una llei de participació sindical i de negociació  que enforteixi i reconegui la tasca
desenvolupada pel sindicalisme arreu del territori, des del més petit centre de treball fins a la
gran empresa. Animar la participació de les treballadores i els treballadors en espais sindicals
compromesos en la construcció d’un sindicalisme republicà i modern, adaptat a les necessitats
dels treballadors del segle XXI.
•Impulsar  un  model  salarial  lligat a  la  negociació  col·lectiva ,  en què  els  sous  estiguin
referenciats al cost de la vida, al creixement del PIB i a la situació dels sectors i les empreses.
•Reformular les modalitats de contractació laboral  establint una nou sistema de tipologies
contractuals adequat a l’entorn competitiu de la UE.
•Promoure un pacte social per a la igualtat en el treball  que avanci en la igualtat salarial i de
responsabilitat entre gèneres per tal de superar la diferència actual del 20% en els salaris entre
homes i dones. 
Mentrestant, mesures que presentarem al Congrés i al Senat:
•Derogar les reformes laborals impulsades pels governs del PP i del PSOE . Retornar la
capacitat negociadora als treballadors, a la cultura laboral del diàleg, al respecte pels drets
adquirits i a la negociació col·lectiva. 
•Intensificar accions preferents per a les persones en situació d’atur de més de 45 anys ,
per tal de garantir-los una jubilació digna.
85
6 
Especulació 
o SostenibilitatPrograma eleccions generals 2019
Esquerra Republicana
6. ESPECULACIÓ O SOSTENIBILITAT
A) SUPEREM UN RÈGIM CORRUPTE I MALBARATADOR
En les darreres dècades, el model de creixement econòmic espanyol s’ha basat, en bona part, en
un model especulatiu i insostenible que s’ha dedicat a mercantilitzar les necessitats bàsiques de la
gent,  degradar el territori  i malbaratar  recursos  en  infraestructures  infrautilitzades  i ineficients.
D’aquesta  manera,  hem  vist  com  es  privatitzaven  les  empreses  públiques,  d’energia  i  de
telecomunicacions,  i  com  es  liberalitzava  el  sòl,  fet  que  va  posar  en  marxa  una  construcció
urbanística desmesurada sobre el territori que va comportar una especulació descontrolada dels
preus de l’habitatge. I tot això acompanyat de la construcció de grans infraestructures que han
resultat deficitàries i molt cares de mantenir.  
El model d’inversió de l’Estat i la política d’infraestructures defineixen a la perfecció el funcionament
d’un estat caracteritzat per la ineficiència, el centralisme i el nepotisme. El model d’infraestructures
és irracional des d’un punt de vista econòmic i productiu, només respon a una visió centralista i
radial de l’Estat sustentada pels interessos econòmics de grups empresarials massa vinculats a les
estructures dels grans partits espanyols. És per tant un model territorial molt més basat en l’interès
d’uns pocs que no en un sistema racional que beneficiï la majoria. Es tracta, ras i curt, d’extreure els
recursos  dels  territoris  més  dinàmics  i  perifèrics  per  abocar-los  a  les  polítiques  estatals
centralitzades. 
L’estructura radial del km 0 ha beneficiat extraordinàriament la capital de l’Estat, que ha acaparat la
concentració  d’empreses  i  organismes  públics,  amb  la  construcció  prioritària  de  tota  mena
d’infraestructures, fet que ha forçat una competitivitat fictícia. Alhora, la centralització de la capital
de l’Estat ha comportat com a contrapartida una falta d’inversió en infraestructures a la perifèria de
l’Estat, especialment a l’eix mediterrani, que no ha pogut desplegar tot el seu potencial econòmic ni
satisfer uns serveis públics de qualitat. A més, això tenint en compte que aquesta falta d’inversió
sovint s’ha hagut de suplementar amb la iniciativa privada. 
En conseqüència, aquest model radial i centralista ha significat una penalització per a l’economia
productiva dels Països Catalans: les autopistes de peatge, el corredor mediterrani de mercaderies,
la connexió ferroviària entre el País Valencià i Catalunya, la connexió d’alta velocitat amb Europa,
l’aeroport de Barcelona com a hub internacional, els accessos ferroviaris als ports de Barcelona,
Tarragona  i  València,  la  falta  d’inversió  a  Rodalies  i  una  llarga  llista  d’infraestructures  viàries
pendents, amb els casos paradigmàtics de l’N-II i l’N-340.
Una administració sobredimensionada i burocratitzada
L’administració pública estatal està immensament sobredimensionada, burocratitzada i és ineficaç.
D’una banda, perquè l’Estat ha estat incapaç de reduir la seva càrrega funcionarial a mesura que
s’anaven descentralitzant les competències. D’altra banda, perquè s’han anat duplicant estructures
amb l’agreujant que estructures uniformes que no s’ajusten a les realitats geogràfiques, socials i
històriques com les diputacions provincials  ‒herència jacobina de l’època del domini francès ‒ se
86
Programa eleccions generals 2019
Esquerra Republicana
sobreposen  a  estructures  com  les  comarques  i  les  vegueries  que,  territorialment,  s’ajusten  a
aquestes realitats. De fet, les diputacions provincials no s’ajusten a una necessitat catalana, sinó a
una lògica estatal prèvia a les comunitats autònomes i que només es mantenen per l’interès de
l’administració central de mantenir el control i les competències arreu del territori de l’Estat.
L’Estat manté una permanent deslleialtat amb les comunitats autònomes, tant per l’exercici constant
de la concurrència competencial com per la despesa on l’Estat no té competències. I això li hem
d’afegir la duplicitat de funcions que exerceixen més de 150.000 funcionaris de l’administració
general de l’Estat que s’haurien d’haver destinat a altres funcions o transferit a les autonomies a
mesura que es desenvolupava l’Estat autonòmic.
Aquesta retallada de l’administració estatal no és només un imperatiu en termes de racionalitat i
eficiència, sinó que és un imperatiu legal. La llei del procés autonòmic de l’any 1983 especifica en el
seu article 23 que la reforma administrativa ha de reorganitzar els seus serveis i suprimir totes les
estructures de gestió innecessàries i les delegacions ministerials en tots aquells àmbits en què les
competències s’assumeixin per les comunitats autònomes. Davant el reiterat incompliment d’aquest
precepte legal, la LOFAGE, aprovada el 1997 amb un govern del PP, insistia en la necessitat de
suprimir, refondre o reestructurar els òrgans duplicats. 
Dècades després, continuem al mateix punt. Perquè l’Estat no està disposat a limitar les seves
competències i el seu poder. I en aquest sentit, en el moment en què es fa evident la irracionalitat i
el malbaratament econòmic a l’administració pública, s’assenyalen les comunitats autònomes i els
ens locals com a culpables i comencen a prendre força les propostes recentralitzadores, un discurs
compartit  per  la  dreta  unitarista  i  l’esquerra  jacobina  estatals.  Obvien,  així,  el  repartiment
competencial  de  l’Estat  autonòmic,  però  també  que  si  aquest  ha  arribat  fins  a  l’extensió
generalitzada que té en aquests moments és perquè totes les autonomies van anar assumint
competències a mesura que ho feien Catalunya i el País Basc en el context de l’estratègia del café
para todos  pensat per diluir les identitats nacionals de les nacions de l’Estat.
Un dels principals incompliments legals ‒i paradigma de deslleialtat institucional ‒ és el dèficit crònic
en el finançament del desplegament i l’articulació de l’estat autonòmic per tal que les autonomies
ostentin les seves competències en condicions adequades per assumir-les i executar-les. Aquest
fenomen, malgrat ser estructural en l’actual estat autonòmic, s’ha fet especialment evident amb el
flagrant  incompliment  estatal  de  les  seves  responsabilitats  en  el  finançament  de  les  noves
obligacions d’inversió social generades pel mateix Estat, com el dret a l’atenció a la dependència. 
En bona part, l’incompliment inversor estatal és fruit de l’hipoteca que té l’Estat central mantenint
estructures, personal i competències duplicades, però també és fruit de l’escandalós malbaratament
de recursos econòmics que l’Estat exerceix amb la generalització de les grans infraestructures
estatals per a tots els territoris de l’Estat. 
Corrupció estructural i institucionalitzada
A  l’Estat  espanyol  existeix  una  corrupció  estructural  i  institucionalitzada  que  ha  esquitxat  les
principals institucions de l’Estat. La qualitat democràtica d’un estat depèn de la qualitat de les seves
institucions.  La  democràcia  a  l’Estat  espanyol  ha  perdut  tota  la  credibilitat  davant  una  part
significativa de la seva ciutadania a causa de la degradació de la seva qualitat institucional.
87
Programa eleccions generals 2019
Esquerra Republicana
El partit que ha governat l’Estat espanyol els darrers anys, el Partit Popular, ha creat una autèntica
trama de corrupció instal·lada a les institucions que està estretament vinculada amb l’estructura
orgànica del partit i fins i tot amb la seva cúpula. D’aquesta trama, no només se’n beneficiaven
individualment els corruptes i corruptors, sinó també el partit, que es finançava il·legalment. Aquesta
corrupció institucional exemplificada en el cas del finançament irregular del Partit Popular està
present en bona part dels partits que han actuat de crossa del règim del 78 i ha condicionat la
relació del sistema polític  amb els poders econòmics conformant relacions de poder que han
suposat autèntiques estafes i agressions als interessos generals en benefici d’aquestes elits. 
Estafes com el rescat de les autopistes radials de Madrid exemplifiquen a la perfecció la naturalesa
de l’Estat. Unes autopistes tan innecessàries des d’una perspectiva social com ho demostra el fet
que n’hi hagi nou que ja han fet fallida i que hagin hagut de ser rescatades amb diners públics. Hi
ha nombroses evidències que no es van fer per satisfer l’interès general, sinó unes empreses
concessionàries determinades. Unes empreses vinculades amb trames de corrupció i que oferien
donacions a partits al mateix temps que rebien adjudicació d’obres. N’hi ha d’altres, d’estafes, com
la del Castor, un projecte que inicialment havia de costar 500 milions i que n’acabarà costant més
de 5.000, que  haurà  de pagar la  ciutadania. Més  enllà  de la indemnització  que  ja ha cobrat
Florentino Pérez malgrat el gran fracàs del projecte i que no hi ha hagut una fiscalització pública
dels  diners  invertits,  és  important  esclarir  quin  és  el  motiu  pel  qual  s’autoritza  un  projecte
mastodòntic que no respon a una demanda específica de consum, sinó a previsions que mai s’han
assolit.
Una altra forma de corrupció institucionalitzada són les portes giratòries que fan que polítics que
han  tingut  responsabilitats  de  govern  s’asseguin  en  consells  d’administració  d’empreses  que
descaradament es beneficien de les polítiques que aproven aquests governs, com és el cas de
l’oligopoli elèctric o del Ministeri de Defensa amb les empreses armamentístiques que es beneficien
dels contractes públics.
La corrupció ha esdevingut un dels principals agents corrosius del sistema polític a l’Estat espanyol,
ha posat en escac la mateixa estructura construïda pel règim del 78 i ha desemmascarat les elits
extractives que el van edificar.
Una xarxa ferroviària ineficient
Des que es va posar en marxa el 1992 la primera línia d’Alta Velocitat E spanyola (AVE) que unia
Madrid amb Sevilla, encara no s’ha enllestit la connexió ferroviària del principal eix econòmic de
l’Estat. El corredor mediterrani continua sent la gran infraestructura pendent, una infraestructura que
permetria  donar sortida  al trànsit de mercaderies de l’eix  mediterrani cap a Europa, així  com
connectar el trànsit de mercaderies dels ports de Barcelona, Tarragona i València a la xarxa
ferroviària europea. I el que és pitjor encara, l’Estat continua sense prioritzar clarament el corredor
mediterrani. 
El model radial i ineficient de l’Estat s’ha avantposat clarament a l’economia productiva i a les
inversions rendibles . D’aquesta manera, s’ha desplegat una desmesurada xarxa d’alta velocitat a
les capitals de província que ha convertit aquestes línies en deficitàries per la manca d’usuaris, fins
al punt que no tan sols no és possible amortitzar la inversió, sinó que ni tan sols es pot mantenir el
cost del seu funcionament. 
El centralisme ha comportat que la presa de decisions sobre les infraestructures es decideixi  en
funció de determinats interessos electorals del president de  govern o del ministre de Foment de
88
Programa eleccions generals 2019
Esquerra Republicana
torn. Així s’explica que l’AVE arribés  a Sevilla quan el sevillà  Felipe  González era  president del
govern;  a Màlaga quan era ministra de Foment la malaguenya Magdalena Álvarez;  a Valladolid
quan era president el  lleonè s  José María Aznar, i a Galícia quan eren  ministres de Foment els
gallecs Pepe Blanco primer i Ana Pastor després. 
Aquest disseny ineficient del sistema ferroviari d’ alta velocitat ha provocat que no s’hagi tingut en
compte, tal com ja avisava Brussel·les l’any 2012, la rendibilitat i la viabilitat econòmica en els més
de 50.000 milions invertits en  AVE. En conseqüència, s’han generat més de 24.000 milions de
deute  entre  ADIF  i  RENFE  per unes  infraestructures  que  són  clarament  deficitàries  i que  ho
continuaran  sent durant molt de temps. De fet, són tan  deficitàries que comprometen la viabilitat
d’aquestes mateixes empreses públiques. Suposadament, seguint l’esquema ja conegut, si fessin
fallida serien privatitzades a preu de saldo, això sí, l’Estat es quedaria amb el seu deute per tal que
fos assumit per tota la ciutadania.
De  fet,  les  inversions  en  alta  velocitat  s’estan  fent a  costa  de  les  necessàries  inversions  en
Rodalies , que en molts casos ‒com el de la línia Barcelona-Puigcerdà ‒ continuen funcionant amb
velocitats més pròpies del segle  XIX que del segle XXI.
La falta d’inversions a Catalunya és flagrant des de fa anys. Dels 4.000 milions d’euros d’inversió
previstos en el Pla de Rodalies 2008-2015, un pla pactat pel conseller Joaquim Nadal i la ministra
de Foment Magdalena Álvarez,  només se n’ha materialitzat el 13%, uns 500 milions d’euros,
segons la conselleria. Unes xifres corroborades pels càlculs de Comissions Obreres. A mesura que
passaven els anys, i que les inversions no es materialitzaven segons les previsions, el 2013, el
Ministeri de Foment i la Generalitat, aquest cop liderats per Ana Pastor i Santi Vila, van acordar  un
pla d’accions d’urgència per a Rodalies, en què es van prometre  306 milions d’euros addicionals. I
d’aquests, actualment, segons el Departament de Territori, només se n’han materialitzat el 12%.
El model subsidiari dels aeroports
La visió aeroportuària de l’Estat continua sent la d’un model fortament centralitzat en què existeix un
aeroport preponderant, que és el de Madrid-Barajas, i la resta són concebuts com a subsidiaris.
Aquest model es justifica des de l’administració de l’Estat tot afirmant que se sosté la cohesió
territorial en tant que aquells aeroports que tenen més trànsit aeri serviran per subvencionar aquells
de les zones més pobres, en economia o trànsit.
Paradoxalment, des d’aquesta visió, Madrid és la que  ha acumulat històricament la inversió. De fet,
en el període 1992-2005, Madrid va acumular el 56% de la inversió quan només tenia un 22% del
trànsit aeri estatal total. En canvi, Barcelona, amb un 15% del trànsit, només rebia un 15% de la
inversió. És a dir, Madrid rebia tres  vegades més que Barcelona, malgrat tenir un volum de trànsit
aeri equivalent.
Paral·lelament al greuge econòmic, es produïa un greuge de concepció, AENA decidia que els vols
intercontinentals es concentraven a Madrid i no pas a Barcelona, amb l’afectació corresponent per
al turisme i l’economia catalana. De fet, no és pas casualitat que l’ aeroport de Barcelona se situï al
nivell de Madrid-Barajas quan l’any 2005 es va constituir  el Comitè de Desenvolupament de Rutes
Aèries de Barcelona ( CDRA ) amb participació de la Generalitat de Catalunya, l’Ajuntament de
Barcelona i la Cambra de Comerç de Barcelona, amb l’objectiu de promoure el desenvolupament de
noves rutes intercontinentals.
89
Programa eleccions generals 2019
Esquerra Republicana
Si bé és cert que en els darrers anys s’ha invertit en la T1 de Barcelona, aquesta va haver d’esperar
que es fes la sumptuosa T4 a  Madrid. Tan sumptuosa que fa que Barajas arrossegui un deute de
més de 5.000 milions d’euros ‒equiparable al seu valor ‒ i que es posi en qüestió la lògica del fet
que Barajas sigui la gran beneficiada i no la gran aportadora de les subvencions creuades entre
aeroports.  Contràriament,  Barcelona  ha  demostrat  la  seva  capacitat  de  finançament  sense
necessitar les subvencions creuades.
Paradoxalment, l'única proposta que hem vist del Govern del PSOE per a l'aeroport del Prat ha
estat el seu canvi de nom. 
El control estatal dels ports
La gestió dels ports a l’Estat espanyol havia funcionat amb una certa autonomia en la gestió,
especialment  als  ports  importants  com  Barcelona,  València  i  Tarragona  gràcies  als  acords
internacionals com el que van firmar  l’Estat espanyol i el Banc Mundial el 1965. Posteriorment, el
1988, Parlament Europeu va aprovar  una resolució que recomanava donar més autonomia als ens
portuaris per tal de fomentar-ne la despolitització i flexibilitzar el marge de maniobra dels ens de
gestió.
Això  s’acaba  amb  el  projecte  de  llei  de  ports  del  1992,  que  anava  en  sentit  oposat  a  les
recomanacions comunitàries: recentralització i politització. El nou marc normatiu va crear  un òrgan
de centralització, Ports de l’Estat , que passava a nomenar els membres del consell d’administració
dels ports. També regulava la designació dels presidents via Ministeri  de Foment . Posteriorment, els
consells  d’administració  es  van  ampliar  per  donar  quota  de  poder  a  administracions  locals  i
autonomies, incrementant així el grau de politització però reduint, aparentment, el pes de Ports  de
l’Estat .
Mitjançant les noves lleis de ports del 2003 i el 2010, aprovades amb el suport del PP i el PSOE,
l’estatus dels ports de Barcelona i Tarragona no va canviar aparentment, però a la pràctica s’han
anat reduint les funcions de les autoritats portuàries, que han de demanar permís per a qualsevol
inversió a Ports de  l’Estat . A més del control de les taxes que continuen en mans de l’administració
de l’Estat. 
El 2016, el Parlament Europeu va aprovar, tot i l’oposició dels partits PP, PSOE i Cs, el text del nou
reglament europeu de ports. El reglament és molt semblant a la resolució del 1988, ja que permet
als ports disposar d’autonomia per fixar les seves tarifes i reduir els subsidis per facilitar-ne la
competència. Aquest nou escenari és important per als ports de Barcelona i Tarragona, ja que tots
dos generen beneficis suficients per planificar, adjudicar i pagar obres crucials com els accessos
ferroviaris d’amplada internacional, que l’Estat s’ha encarregat de bloquejar durant els darrers anys.
També es podrien presentar sols o junts a competir amb els grans ports del nord d’Europa, quan
ara van dins el paquet de  Ports de l’Estat  per obligació.
90
Programa eleccions generals 2019
Esquerra Republicana
La xarxa viària radial: autovies gratuïtes vers autopistes de peatge
La situació de la xarxa viària és sobradament coneguda. La concepció radial fa que des del km 0
establert a Madrid surtin autovies gratuïtes en totes les direccions. Contràriament, gairebé totes les
vies ràpides que surten des de Barcelona són de peatge, tret de l’A2, que és gratuïta  fins a Lleida,
tot i que acaba esdevenint de peatge fins a Saragossa. El Parlament de Catalunya ha presentat
reiteradament al Congrés dels Diputats, tant quan governava el PSOE com el PP, una proposició de
llei per al rescat selectiu dels peatges, proposta que mai ha prosperat. 
El que sí que ha prosperat, en canvi, és el rescat de les autopistes de peatge de Madrid, un clar
exemple  d’infraestructures  sobredimensionades  i  de  malbaratament  de  recursos  en  favor  dels
interessos d’una oligarquia.  Durant el govern del PP, es van licitar i adjudicar fins a un total de
quinze  autopistes, de les quals nou  ja han fet fallida: les radials madrilenyes R2, R3, R4 i R5,
l’autopista madrilenya Eje Aeropuerto M-12 (que uneix la ciutat de Madrid amb Barajas), l’ AP-41
Madrid-Toledo, l’AP-36 Ocaña-La Roda (Toledo-Albacete), la de Cartagena-Vera (Múrcia-Almeria) i
la circumval·lació d’Alacant. 
Les autopistes radials es van construir, suposadament, per descongestionar el trànsit de Madrid,
malgrat no ser prioritàries per a l’interès públic. E l problema és que gràcies a les generoses
clàusules de les concessions, els riscos i la fallida no eren assumits per les concessionàries, sinó
per l’Estat, que ha hagut de pagar una factura de més de 5.000 milions d’euros amb els diners dels
contribuents. En definitiva, la fallida de les autopistes de peatge de Madrid no és deguda  a la crisi
econòmica, sinó a un model estructural de malbaratament, en què  conflueixen els interessos dels
partits de torn, de la banca i de les grans constructores.   
L’especulació de l’habitatge, desnonaments i pobresa energètica
L’accés a l’habitatge és un principi rector a la Constitució; malgrat això, les institucions de l’Estat no
han fet cap política efectiva per afrontar la greu crisi residencial que pateix la ciutadania. Ans al
contrari, la inacció de les polítiques d’habitatge ha comportat que hàgim passat d’una bombolla
immobiliària a una crisi en el model de lloguer que ha permès l’expansió del model de negoci
especulatiu gestionat per fons d’inversió internacionals sense cap valor social afegit.
La crisi de l’habitatge de lloguer i el manteniment de la precarietat laboral està expulsant desenes
de famílies cada dia de casa seva davant la impossibilitat de destinar el 60% o més del seus
ingressos fixos al pagament d’aquest lloguer. 
Paral·lelament,  les  majories  polítiques  dels  grans  partits  han  bloquejat  sistemàticament  les
iniciatives encaminades a lluitar contra xacres com els desnonaments o la implementació de la
dació en pagament, que havia d’impedir que una família hagués de seguir fent front al deute
hipotecari pendent i quedés al carrer sense tenir garantida una alternativa residencial. 
Aquesta  situació  injusta,  que  els  tribunals  europeus  han  denunciat  repetidament,  se  segueix
produint mentre l’estoc d’habitatge rescatat als bancs amb diners públics s’està subhastant a fonts
d’inversió internacionals en lloc de destinar-los a un parc públic d’habitatge. 
L’increment constant dels preus dels lloguers en els últims anys està molt per sobre de l’increment
mitjà dels sous, la qual cosa va agreujant la crisi d’accés a l’habitatge, que requereix grans mesures
estructurals. La falta de voluntat dels diferents governs del PP i el PSOE per acordar mesures de
91
Programa eleccions generals 2019
Esquerra Republicana
gran calat, ja sigui pel volum d’inversió com de modificació de lleis bàsiques, perpetua la crisi i
condemna tota una generació a la precarietat.
Des de l’administració central no es posen solucions sobre la taula, al contrari. Fins i tot es va portar
al Tribunal Constitucional la Llei 24/2015 de mesures urgents per a afrontar l’emergència en l’àmbit
de l’habitatge i la pobresa energètica, que permetia avantposar els interessos socials per sobre dels
privilegis de les empreses subministradores i productores d’energia. 
Durant el període de creixement econòmic es van introduir elevats incentius fiscals a la compra
d’habitatge que van desincentivar el lloguer i, en canvi, quan va esclatar la crisi econòmica i moltes
famílies tenien dificultats per fer front a les seves hipoteques, el govern va optar per rescatar els
bancs abans que les famílies. En aquell moment es va perdre una gran oportunitat per crear un
gran parc d’habitatge públic amb un model mixt de propietat i lloguers assequibles. 
L’oligarquia de les elèctriques: contaminació, abús de preus i dependència de l’exterior
El sistema energètic espanyol és divers, fruit del seu desenvolupament i factors històrics, però el
comú denominador és l’existència d’oligopolis que controlen les polítiques de facto  (totes les grans
companyies tenen en nòmina exmembres de tots els governs de l’Estat del PP i el PSOE), que són
opacs a la participació ciutadana i que extreuen nombrosos beneficis amb polítiques de preus
abusives. 
El  govern  d’Aznar,  seguint  l’axioma  neoliberal  de  l’eficiència  privada  i  de  les  bondats  de  la
competència, va privatitzar el sector energètic estatal tot afirmant que amb la liberalització es
guanyaria en competitivitat i que els preus s’abaixarien. Tanmateix, aquesta liberalització, lluny de
garantir la lliure competència, va donar pas a un oligopoli energètic en què cinc grans companyies
acorden el preu. La conseqüència de tot plegat és que avui l’Estat espanyol té una de les factures
de la llum més cares de l’Europa continental i, a més, aquesta situació de domini de mercat també
s’ha traduït en múltiples vulneracions de drets dels consumidors, com fins i tot ha denunciat en
reiterades ocasions la CNMC. L’alt preu de la llum més enllà de perjudicar el nivell de vida de les
famílies i la competitivitat de les empreses, especialment les pimes, està agreujant el problema de
la pobresa energètica, que no només afecta la qualitat de vida de la gent, sinó que té un clar
impacte sobre la seva salut, així com en la despesa sanitària i de serveis socials.
L’estructura del model, estrictament regulat tot i la suposada liberalització, impedeix l’estalvi del
consumidor, ja que 3/4 parts de la factura de la llum són costos fixos. En aquest sistema, cada tipus
d’energia  no suporta el seu cost de producció, sinó que s’ equilibra  mitjançant els denominats
pagaments per capacitat. En definitiva, és un sistema especialment dissenyat per mantenir els
beneficis de l’oligopoli a les centrals hidràuliques i nuclears, després que aquestes fossin pagades
amb diner públic i llargament amortitzades. 
L’Estat té una dependència energètica exterior del 73%, sobretot per la importació de petroli i gas
natural, mentre que la mitjana de la UE és del 53%. Cal recordar, de passada, que els danys
col·laterals d’aquesta dependència dels combustibles fòssils obliguen a mantenir polítiques exteriors
de suport a governs i estats amb absència de democràcia i respecte als drets humans.
Els interessos privats i la falta de polítiques públiques encara no ha fet possible una programa per a
la substitució de l’energia nuclear i el tancament de les centrals, així com la prohibició definitiva de
92
Programa eleccions generals 2019
Esquerra Republicana
l’ús del carbó per a la generació d’energia. Són assignatures pendents que necessiten prendre
decisions  urgents.  La  transició  energètica  es  veu  frenada  en  part  per  la  por  de  les  grans
companyies a la pèrdua de quota de mercat, davant d’una inevitable descentralització i atomització
dels models de producció d’energia elèctrica. 
El model energètic és el principal culpable de la contaminació de CO 2 i el seu impacte sobre el canvi
climàtic. L’Estat espanyol destina anualment uns 800 milions d’euros a comprar drets d’emissió de
gasos d’efecte hivernacle i paga més de 74.000 euros diaris en concepte de penalització per
l’emmagatzematge de residus nuclears a França mentre segueix sense afrontar el canvi de model
energètic cap a un de sostenible. De fet, lluny d’això,  ha invertit  en la cerca de noves fonts
contaminants, com ara el fracking o el mateix projecte Castor. 
L’estafa del Castor
El projecte Castor és un dels majors escàndols polítics i econòmics de la historia recent d’Espanya.
Un projecte gasístic replet d’irregularitats tècniques, econòmiques, administratives i polítiques, que
mai va arribar a entrar en funcionament i que els diferents governs de l’Estat espanyol no han volgut
investigar, fent cas omís a les sol·licituds de comissió d’investigació presentades reiteradament des
de l’any 2013 per ERC amb l’objectiu d’exigir el tancament i desmantellament de la plataforma i
l’assumpció de responsabilitats. 
El resultat de tot plegat és que un projecte que havia de costar 500 milions d’euros n’acabarà
costant al voltant de 5.000. Aquest increment escandalós es deu a un blindatge que assegura la
inversió tant si és reeixida com si no, de manera que l’Estat ha d’indemnitzar l’empresa, participada
per Florentino Pérez fent-li efectiu el pagament de 1.350 milions a compte d’un crèdit que amb els
seus interessos s’incrementarà fins als 4.700.000 euros. 
Finalment, cal assenyalar que el projecte era absolutament prescindible si tenim en compte que les
centrals tèrmiques de gas instal·lades a partir del primer govern d’Aznar només estan a l’11% de la
seva capacitat. Tenint present aquesta dada, sembla que el projecte, una vegada més, respon més
als interessos econòmics de Florentino Pérez que a l’interès general.
La desprotecció del medi ambient 
La liberalització del sòl impulsada pel PP i la bombolla immobiliària posterior van comportar també
un creixement urbanístic desorbitat que va canviar absolutament el paisatge de pobles i ciutats,
especialment greu a la costa, on va fer desaparèixer bona part dels espais naturals. Després, el
govern socialista de Zapatero no va tenir el coratge d’aturar la bombolla immobiliària i la febre
constructora –i destructora–. I quan el PP va tornar al poder va impulsar unes reformes legislatives
en l’àmbit mediambiental –obviant les directives europees– que han suposat un important retrocés
en la protecció del medi ambient  des d’una  òptica neoliberal i han obert  el camí de  la seva
privatització  i  mercantilització.  Així  mateix,  aquestes  reformes  van  suposar  una  important
recentralització i invasió competencial.
La llei d’avaluació ambiental suposa una important desregulació dels requisits mediambientals i, per
extensió, una lesió a la qualitat de vida de les persones i poblacions afectades. Es retalla el control i
la fiscalització per part dels òrgans competents de l’administració en avaluació mediambiental,
93
Programa eleccions generals 2019
Esquerra Republicana
delegant  aquesta  funció  en  òrgans  no  competents,  alhora  que  es  retalla  la  informació  i  la
participació ciutadana. Es pretén incentivar la inversió econòmica mitjançant la supressió dels drets
aconseguits en l’àmbit ambiental. En aquest sentit, s’argumenta –com feia la llei d’unitat de mercat–
l’eliminació de traves burocràtiques i embulls institucionals, obviant que les traves burocràtiques són
els drets aconseguits i l’embolic institucional, l’Estat descentralitzat. En aquesta mateixa línia, la llei
d’avaluació ambiental va suposar una altra descarada invasió competencial, no només pel procés
de  recentralització  en  matèria  mediambiental,  sinó  també  per  la  delegació  a  un  posterior
desenvolupament reglamentari per part del govern espanyol que, per definició, excedeix de les
competències bàsiques de l’Estat. 
La  llei  de  monts  és  un  atac  directe  als  agents  forestals  i  els  impedeix  denunciar  delictes
mediambientals; és una reforma encunyada des de l’interès per l’explotació de recursos naturals
que suposa la desprotecció del medi natural. 
Destrucció a tota costa
La  llei  de  costes  empara  la  destrucció  dels  ecosistemes  i  el  manteniment  de  l’especulació
urbanística que tant ha afectat la costa, especialment, amb la desproporcionada reducció de la
servitud  de  protecció,  l’ampliació  de  la  moratòria  a  75  anys  i,  a  més,  permetent  el  dret  a
compravenda.
Mediambientalment, aquesta llei suposa la sentència de mort per a determinats ecosistemes i
paisatges costaners, amb una especial afectació en aiguamolls, salines, dunes i penya-segats. Així
mateix, es legitima i empara la destrucció de valuosos espais naturals com es Trenc a sa Ràpita.
Més enllà de la pèrdua de capital natural, aquesta llei obliga a fer majors inversions públiques per
frenar els efectes de l’agudització de temporals i la pujada del nivell del mar com a conseqüència
del canvi climàtic. 
B)  CONSTRUÏM  UNA  REPÚBLICA  SOSTENIBLE  I  AMB  EQUILIBRI
TERRITORIAL
Les polítiques relacionades amb el medi i els recursos naturals a l’Estat continuen sent erràtiques i
variables  segons  la  conjuntura  política  i  econòmica.  La  base  estructural  de  les  polítiques
energètiques continua en mans de les oligarquies econòmiques del règim del 78, les quals tenen
avui nombroses portes giratòries amb el sistema polític institucional. I les tímides apostes per
polítiques mediambientals coherents queden sistemàticament estroncades per alguna raó o altra:
els interessos de les grans companyies energètiques o la por a perdre un grapat de vots per
implementar mesures correctores, com la retirada del carbó com a font energètica, per exemple.
L’estat de les infraestructures del transport i la retirada deliberada de la inversió estatal han estat un
dels factors que han abonat les tesis de la independència com a única via possible per millorar la
qualitat de vida dels ciutadans i ciutadanes de Catalunya. I avui veiem com la dinàmica en relació
amb les infraestructures per part de l’Estat continua en la mateixa línia de deixadesa. La falta
d’inversions afecta la nostra seguretat, com queda palès als accidents recents a Rodalies, de la
mateixa manera que també afecta la nostra competitivitat, amb uns costos més alts per l’ús de vies
94
Programa eleccions generals 2019
Esquerra Republicana
ràpides  i  afecta  la  nostra  economia,  en  no  tenir  el  control  de  les  decisions  a  les  grans
infraestructures com són els ports i els aeroports.
En l’actualitat no es pot afirmar que es compleix l’obligació recollida a l’article 26 de l’Estatut, en què
es diu que les mesures tendents a garantir l’accés a l’habitatge de les persones que no disposen de
recursos suficients és una obligació dels poders públics recollida a la Carta de Drets Fonamentals
de la UE. El cost de l’habitatge i el seu sobrecost incideixen clarament en la taxa de pobresa,
determinació de les desigualtats i exclusió social. És necessari establir mecanismes que evitin la
reproducció  de  les circumstàncies que  han portat  a la bombolla  immobiliària  i efectes socials
col·laterals en el futur. 
La República Catalana és, doncs, l’única oportunitat que tenim per avançar cap a un futur sostenible
i amb equilibri territorial en què disposem d’una administració pública eficient i transparent al marge
dels interessos d’una oligarquia, on puguem disposar de les infraestructures adients que l’economia
productiva i la ciutadania necessiten, on es pugui desplegar un urbanisme amb integració al medi
ambient que garanteixi l’accés a un habitatge digne a tothom i en què, finalment, fem una aposta
decidida per la sostenibilitat amb l’ús eficient dels recursos i les energies renovables per combatre
el canvi climàtic i no hipotecar el futur de les generacions futures. 
UNA ADMINISTRACIÓ PÚBLICA REPUBLICANA: PROPERA, EFICIENT I TRANSPARENT
La República es dotarà d’unes administracions públiques transparents, innovadores, participatives i
simplificades  al  servei  de  la  ciutadania.  Unes  administracions  que  estiguin  finançades
adequadament per garantir un bon servei públic i per desplegar l’estat del benestar amb estàndards
de  proximitat  i  de  qualitat.  Una  administració  simplificada  que  redueixi  a  tres  els  nivells
administratius, millori la seva eficiència i clarifiqui el repartiment de les competències a partir del
principi de subsidiarietat. En aquest àmbit, els pilars fonamentals de la República són els següents: 
1.Unes administracions públiques republicanes amb govern obert, transparència, participació
ciutadana i democràcia cooperativa. 
2.Una administració innovadora i eficient que valori els treballadors públics  i que reconegui
el seu paper clau per garantir els serveis públics i desplegar l’estat del benestar.
3.Una administració propera, simplificada i descentralitzada al servei de la ciutadania  i de
l’estat del benestar  organitzada en dos nivells de govern i tres àmbits d’actuació territorial . 
4.Fomentar  la mancomunitat  voluntària  i  flexible  dels  serveis  municipals  en base  a la
singularitat comarcal.
Propostes per a la República Catalana:
•Desenvolupar  un  model  de  transparència  de  govern  obert  a  les  administracions
públiques  i orientat a la màxima transparència de les actuacions públiques i al coneixement
dels afers públics per part de la ciutadania.
•Una estructura simplificada i descentralitzada de l'Administració organitzada en dos nivells
de govern i tres àmbits d’actuació territorial: el govern estatal, que actua territorialment en
vegueries, i el govern municipal.
95
Programa eleccions generals 2019
Esquerra Republicana
•Reformular les comarques com a mancomunitat voluntària dels serveis municipals,  promoció
de la singularitat i planificació. a territorial  del govern i de relació política i administrativa amb el
món local.
•Promoure una gestió pública basada en els principis de la innovació social  com a motor
de generació de serveis i polítiques públiques.
•Establir models de cogestió i cooperació dels serveis públics  amb la col·laboració de la
ciutadania, maximitzant els principis republicans de servei públic.
•Establir un model ètic del personal  al servei de les administracions públiques basat en
principis republicans.
•Crear un model català de treballador públic  al servei de les administracions  basat en la
globalitat del servei públic, les necessitats de la ciutadania i els principis ètics dels valors
republicans. 
•Dotar  de personal  de secretaria, intervenció i tresoreria  per part del govern de Catalunya als
ajuntaments.
•Establir  la  Sindicatura  de  Comptes  com  a  darrer  òrgan  fiscalitzador  de  la  gestió  de
comptes i finances de les administracions catalanes.
Mentrestant, mesures que presentarem al Congrés i al Senat:
•Supressió de les diputacions i de les províncies  amb el traspàs de la competència i els
recursos de l’organització territorial a les autonomies i als ens locals. 
UN TERRITORI EQUILIBRAT I BEN CONNECTAT
La República Catalana és l’oportunitat per redissenyar un model territorial més equilibrat que faci
dels nostres municipis indrets més habitables i amb millor relació amb l’entorn natural.  Un país
divers, ben connectat, amb transports públics eficients i amb infraestructures al servei de l’economia
productiva. Uns pobles, barris i ciutats on tothom pugui viure amb benestar i tingui l’oportunitat
d’accedir a un habitatge digne a preus raonables.  En aquest àmbit, els pilars fonamentals de la
República són els següents: 
1.Equilibri territorial i ecoeficiència en l’urbanisme  amb un model de viles i ciutats compactes,
complexes en els seus usos, socialment integradores i amb una protecció estructural dels
espais lliures i de connexió ecològica. Mobilitat de baix impacte ambiental i gran cohesió
social  amb l’a posta per una combinació de sistemes de mobilitat intermodals, que prioritzi el
transport públic i inverteixi en ferrocarril tant pel que fa a passatgers com a mercaderies.
2.Infraestructures sostenibles al servei de l’economia productiva i planificades  amb criteris
de rendibilitat socioeconòmica, d’avaluació del cost i d’impacte social, territorial i mediambiental.
Propostes per a la República Catalana:
•Canvis legislatius marc amb la definició d’una llei de territori de Catalunya . Un nou marc
legislatiu  urbanístic,  que  impliqui  un  canvi  de  model i que  fonamenti la  garantia  per a  la
96
Programa eleccions generals 2019
Esquerra Republicana
preservació del sòl no urbanitzable i el paisatge. El model d’avaluació ambiental de l’urbanisme
ha de garantir una major ecoeficiència dels teixits urbans i de les obres d’urbanització amb nous
camps d’avaluació. El marc legislatiu ha d’afavorir la desclassificació del sòl, la desurbanització
i la renaturalització d’espais no ocupats o obsolets.
•Intervenció pública proactiva de les mateixes administracions en política de sòl . Aquesta
intervenció ha de ser possible a partir d’un nou marc jurídic que faciliti quan sigui convenient
models de transició de la propietat privada a la pública com poden ser la xarxa de custòdia del
territori.
•Construcció d’un nou marc jurídic de la mobilitat a Catalunya , que incorpori el dret a la
mobilitat dels ciutadans i que tingui en compte la realitat territorial i la diversitat d’usos i territoris.
En  aquest  marc  hem  de  tenir  la  capacitat  d’intervenció  i  inversió  en  tots  els  modes  de
transports: xarxa viària, sistema de ferrocarrils, transport marítim i transport aeri. 
•Consolidació i millora de l’actual xarxa de ferrocarril , amb una nova programació d’extensió
i d’interconnexió de línies i assumint les competències en el conjunt de la xarxa amb el sistema
de Rodalies com a prioritari. Cal fer possible l’accés de nous operadors al mercat ferroviari i
garantir  la  connexió  ferroviària  amb  ample  de  via  internacional  i  el  corredor  mediterrani.
IFERCAT, com a ens gestor d’infraestructures ferroviàries, gestionarà tots els models i sistemes
ferroviaris de Catalunya. 
•Foment del transport públic com a pedra angular de les polítiques del dret a la mobilitat .
La programació de la intermodalitat i els sistema de finançament són bàsics per a una gestió
eficient i un servei públic de qualitat. Hem d’establir mecanismes de finançament dels serveis
de transport públic i de les infraestructures viàries, que superin l’actual marc i que fomentin l’ús
racional del vehicle privat i la sostenibilitat del sistema públic.
•Decisions estratègiques als ports de Barcelona i Tarragona i als aeroports . Destinant els
recursos generats a la millora de les infraestructures i dels  hubs , així com de les xarxes
prioritàries (corredor mediterrani) i no destinar els recursos a pagar els dèficits generats per
altres infraestructures de l’Estat que, al mateix temps, competeixen deslleialment.
•La finalització de les concessions de les autopistes  a Catalunya són una oportunitat per
establir un nou sistema de pagament de les xarxes viàries d’alta capacitat (eurovinyeta) que ha
de  tenir  un  equilibri  entre  la  inversió,  els  costos  de  manteniment  i  la  gestió,  els  costos
ambientals i el pagament per ús i servei. Aquest nou sistema només és possible unificant la
titularitat de tota la xarxa viària d’alta capacitat i aconseguint que la Generalitat obtingui la
titularitat de les autopistes de l’Estat.
Mentrestant, mesures que presentarem al Congrés i al Senat:
•Gestió  de  totes  les  vies  d’altes  prestacions  a  Catalunya  amb  l’objectiu  d’implementar
l’eurovinyeta a tot el territori.
•Inversió en el corredor ferroviari mediterrani
•Cessió de Rodalies Catalunya a la Generalitat  amb acord marc d’inversió estatal de 4.000
MEUR Pagament del deute estatal als sistemes de transport públic  a Catalunya.
97
Programa eleccions generals 2019
Esquerra Republicana
•Modificació de la llei del sòl  
•Modificació de la llei de costes
UNA REPÚBLICA QUE GARANTEIXI EL DRET A ACCEDIR A UN HABITATGE DIGNE 
El dret a accedir a l’habitatge és una peça clau de l’estat del benestar. L’homologació de les
polítiques públiques que el facin possible i el seu finançament, amb els referents europeus que
puguin ser equiparables, són una necessitat i una obligació. Tenim el repte de millorar l’actual ràtio
del cost d’habitatge en relació amb la renda disponible de les famílies i de prevenir tensions de
preus derivades de factors de demanda no derivats de l’ús habitual de l’habitatge. La política
d’habitatge ha de preveure noves formes de tinença i tendir cap al valor d’ús d’aquest i no només
cap al valor d’inversió, fomentant el creixement del parc de lloguer i, especialment el parc subjecte a
algun tipus de protecció pública. La rehabilitació des de la millora de l’actual parc d’habitatges
esdevindrà prioritària a Catalunya, de manera conjuntada amb la regeneració d’àrees urbanes al
servei  de la  cohesió  social.  En  aquest  àmbit,  els  pilars  fonamentals  de  la  República  són  els
següents: 
1.Garantir  el  dret  subjectiu  a  l’habitatge  per  a  tota  la  ciutadania,  incrementant  el  parc
d’habitatge existent sotmès a algun tipus de protecció pública, prioritàriament en règim de
lloguer social i dret de superfície, per garantir la seva perdurabilitat en el temps, millorar l’actual
ràtio del cost d’habitatge en relació amb la renda disponible de les famílies, prevenir tensions de
preus relacionades amb factors de demanda no derivats de l’ús habitual de l’habitatge i garantir
la dació en pagament i la cancel·lació de deutes vinculats a l’adquisició de l’habitatge amb una
llei de segona oportunitat de tall europeu.
Propostes per a la República Catalana: 
•Tutela macroeconòmica del pes del sector immobiliari  en el total de l’economia per evitar
bombolles, garantir que els preus evolucionin d’acord amb la renda de la població, i que no es
posi en risc el finançament de la resta de sectors econòmics.
•Homologació gradual de la despesa en habitatge  dins del global de despesa dels comptes
de protecció social a la mitjana de la UE-28. Del 0,73% de la despesa total i el 0,15% del PIB en
dades del 2011, al 2,1% de la despesa i el 0,6% del PIB . 
•Homologació amb els estàndards europeus , desenvolupant el mandat de solidaritat urbana
consistent que en un termini de vint anys el 15% dels habitatges de primera residència tinguin
algun tipus de protecció pública. I concepció d’aquest parc com a estoc social intergeneracional
perdurable en el temps, evitant com a principi general la seva desclassificació i incorporació al
mercat de renda lliure. A Catalunya, aquest parc és del 2% de les primeres residències davant
del 15% de la UE-15.
•Establiment del lloguer social i del dret de superfície  com a règim de tinença principal de
l’habitatge protegit en garantia de la seva perdurabilitat en el temps.
•Control de les plusvàlues  que s’hagin produït als habitatges promoguts amb ajuts públics o
sobre sòls qualificats per a la promoció d’habitatge protegit.
98
Programa eleccions generals 2019
Esquerra Republicana
•Garantia de l’accés als consums bàsics de la llar  de les persones que no en puguin assumir
el cost, entès com un dret social.
Mentrestant, mesures que presentarem al Congrés i al Senat:
•Promoció de canvis legislatius en matèria d’habitatge de lloguer. Mesures de control de
preus  del  lloguer  i/o  increment  de  la  intervenció  administrativa  en  el mercat  del lloguer;
diferenciació  entre  arrendadors  grans tenidors  i persones físiques;.  augment  de la durada
mínima dels contractes de lloguer a cinc anys; garanties pel dret de retorn en cas de causes no
justificades de rescissió; protecció del llogater de bona fe davant d’un arrendador que no sigui
propietari (per casos de picaresca, usurpació, màfies...); limitació de la pujada de la renda a
l’IPC; despeses de formalització del contracte a càrrec de la propietat per posar fi a sobrecostos
que penalitzen el llogater; topalls a les fiances que es poden demanar, que no puguin passar
d’un mes; garanties perquè els procediments de desnonament per impagament de lloguer es
coordinin amb els serveis socials amb una modificació de la llei processal civil.
•Mesures  de  control  d’augment del preu del  lloguer  que  facin possible una intervenció
administrativa a partir de la limitació d’augment dels lloguers en nous contractes per sobre dels
índex de referència. Aquesta intervenció administrativa ha de ser de caràcter local i en àrees
urbanes d’especial atenció i ha d’anar acompanyada de mesures i recursos que prevegin la
picaresca i els contractes en negre.
•Garantia de la dació en pagament  i cancel·lació de deutes vinculats a l’habitatge amb una llei
de segona oportunitat de tall europeu.
•Nova llei hipotecària amb topalls a l’endeutament  d’acord amb la directiva de la UE i que
garanteixi els drets dels consumidors.
•Proposició de llei de per recuperar el pisos de la Sareb .
•Mesures de protecció de les víctimes de les clàusules sòl .
UN MODEL MEDIAMBIENTALMENT SOSTENIBLE, INTEGRAL I INNOVADOR
La República Catalana implantarà un model mediambiental sostenible, innovador i integral que
permeti compaginar el desenvolupament econòmic i el respecte i la protecció d’un entorn natural de
qualitat.  Una  República  que  aposti  decididament  per  la  sostenibilitat,  la  minimització  i  la
transformació  del  residu,  que  impulsi  el  desenvolupament  de  les  energies  renovables  i
l’autoconsum, que implanti una nova cultura de l’aigua i que dugui a terme una política integral de
gestió del territori que possibiliti l’explotació racional i sostenible dels seus recursos naturals. En un
planeta on els recursos naturals són finits i el canvi climàtic és un fet, la República tindrà el deure i
la responsabilitat de canviar cap a un model productiu sostenible i de consum responsable que
garanteixi les necessitats de les generacions futures.  En aquest àmbit, els pilars fonamentals de la
República són els següents: 
1.Una nova cultura de l’aigua eficient i sostenible  amb un sistema integrat del cicle de l’aigua
que tendeixi a la gestió pública, garantint un subministrament mínim i recuperant els aqüífers i
els cabals ecològics. 
99
Programa eleccions generals 2019
Esquerra Republicana
2.Una estratègia energètica de país i de futur sostenible  amb una aposta per les energies
100%  renovables,  l’autoconsum,  les  xarxes  intel·ligents  de  gestió  i  la  democratització  del
mercat energètic amb uns preus justos i lliure de monopolis. 
3.Lluita contra el canvi climàtic  amb el compromís de prendre mesures per a la  reducció
d’emissions contaminants i la millora de la qualitat de l’aire. 
4.Estratègia  de  gestió  cap  al  residu  zero  amb  la  implementació  de  sistemes  d’economia
circular per a una transformació dels residus amb ecodisseny i processos de gestió innovadors. 
5.Preservació i gestió del medi natural i les seves espècies  amb un equilibri harmònic entre la
protecció i els usos econòmics i de lleure.
6.Protecció dels drets dels animals  per tal que no es permetin situacions de maltractament i
patiment. 
Propostes per a la República Catalana:
•Impulsar un pacte nacional de l’aigua i una estratègia catalana per a la contaminació
hídrica zero . Consolidar l’Agència Catalana de l’Aigua com l’administració hidràulica única i
l’organisme regulador de les conques de Catalunya. Establir un sistema de gestió del cicle de
l’aigua  a  Catalunya  que  garanteixi  les  inversions  necessàries,  que  sigui  sostenible
econòmicament, que eviti el monopoli privat, que tendeixi a la gestió pública dels serveis i que
garanteixi l’accés al recurs per a tothom i que asseguri l’adequada conservació de les masses
d’aigua.
•Definir  el  sistema  d’infraestructures  bàsiques  per  a  la  garantia  del  subministrament
energètic  que han d’estar sota control públic. Establir un sistema de gestió de l’energia a
Catalunya que garanteixi les inversions necessàries, que sigui sostenible econòmicament, que
eviti el monopoli privat i que garanteixi l’accés al recurs per a tothom. Consolidar l’ICAEN com a
l’organisme públic amb competències reguladores que assumeixi  la supervisió  del sistema
energètic català, des de la certificació de les matèries primeres fins a la verificació dels costos
de producció que defineixen el preu de mercat.
•Treballar per la substitució de la producció d’energia nuclear per fonts energètiques
netes i sostenibles , tot elaborant un pla de substitució i reconversió dels llocs de treball. Al
mateix temps, treballar per a la plena sobirania energètica de Catalunya, que permeti una
democratització de l’accés a la producció i el consum d’energia 100% renovable. Assumpció de
les competències en centrals nuclears i els seus residus d’alta i baixa intensitat, establint una
estratègia a curt, mitjà i llarg termini a Catalunya.
•Establir un pacte nacional econòmic i industrial que assumeixi els corresponents objectius
de lluita contra el canvi climàtic  i la millora de la qualitat ambiental. Es definiran unes ràtios
objectius que relacionin l’evolució de l’economia i la reducció d’emissions atmosfèriques, per tal
de garantir el control de l’efectivitat de les mesures adoptades, evitant que un descens de
l’economia pugui distorsionar els resultats i les accions a realitzar.
•Establir una estratègia catalana cap a la contaminació atmosfèrica zero . Prioritzar un pla
específic de mesures per accelerar l’assoliment dels objectius de reducció del 20% de les
100
Programa eleccions generals 2019
Esquerra Republicana
emissions  de  gasos  amb  efecte  d’hivernacle  dins  dels  projectes  Estratègia  Catalana
d’Adaptació al Canvi Climàtic (ESCACC) i Pla de l’Energia i Canvi Climàtic. S’integraran els
plans  d’actuació  contra  el  canvi  climàtic  i  la  lluita  contra  la  contaminació  atmosfèrica  per
potenciar la seva efectivitat i control, a més d’afavorir la seva implantació en els sectors i agents
implicats.
•Establir  les  bases  d’una  estratègia  catalana  cap  al  residu  zero ,  que  prevegi  mesures
integrals en tot el cicle de vida dels productes i dels mateixos residus com a recursos a aprofitar
dins de sistemes d’economia circular, tot combatent la pràctica de l’obsolescència programada
dels productes de consum.
•El marc legislatiu ha de garantir la conservació i la millora del medi natural , així com nous
models de tinença i ús del territori, mitjançant la cessió, la custòdia, la tutela, els contractes de
gestió,  etc.  Per  poder  exercir  polítiques  coherents,  la  Generalitat  ha  d’assumir  totes  les
competències de gestió i protecció del medi, àdhuc del sistema costaner i les aigües marines.
Mentrestant, mesures que presentarem al Congrés i al Senat:
•Modificació  del  Pla  Hidrològic  de  l’Ebre  per  garantir  els  cabals  ecològics,  l’equilibri
mediambiental i fer un ús eficient de l’aigua. 
•Establiment d’un calendari de tancament de les centrals nuclears i d’un pla de substitució
de generació d’energia elèctrica amb energies renovables.
•Prohibició de nous sistemes de generació d’energia amb fort risc d’impacte ambiental al
medi , com per exemple el fracking .
•Aplicació d’un impost sobre el carboni  per tal de desincentivar la seva emissió i estimular
l’aparició d’un nou model de producció i consum descarbonitzat i basat en l’economia circular.
•Aprovació d’una normativa que permeti l’autoconsum elèctric  a través de la derogació del
Reial decret 900/2015, de 9 d’octubre.
•Petició  d’una  auditoria  dels  costos  reals  del  sistema  elèctric :  models  de  producció,
transport i distribució, amb l’objectiu de modificar l’actual sistema de subhasta elèctrica i situar
el deute real de tarifa elèctrica. 
•Impediment  de  pràctiques  oligopolístiques  en  els  sectors  energètics ,  mitjançant  la
modificació de les lleis bàsiques, per adoptar mesures per a la separació efectiva de la propietat
i la gestió de les xarxes de distribució i la participació descentralitzada en la implementació de la
normativa i els controls.
•Establiment de mesures urgents contra les emissions de partícules contaminants dels
vaixells  de gran tonatge als ports.
•Implementació  descentralitzada  de  les  polítiques  d’economia  circular ,  a  través  de  la
revisió de la transposició de la directiva europea de residus, per fer efectiva la implementació de
la responsabilitat ampliada del productor. 
•Recuperació de la gestió i titularitat de centrals hidroelèctriques.
101
7 
Uniformitat
o DiversitatPrograma eleccions generals 2019
Esquerra Republicana
7. UNIFORMITAT O DIVERSITAT
A) SUPEREM UN ESTAT UNIFORME AL·LÈRGIC A LA DIFERÈNCIA  
El reconeixement de l’Espanya plurinacional, pluricultural i plurilingüística continua sent la gran
assignatura pendent de l’Estat. Espanya pretén ser una realitat nacional inexorable i immutable,
però la història s’encarrega de desmentir aquesta rígida visió determinista una vegada rere una
altra. És un concepte unitarista que per afirmar-se com a estat nació necessita negar tots els països
i nacions que componen l’Estat.
La Constitució estableix com a única nació l’espanyola i el castellà com a única llengua oficial de
l’Estat. Alhora, considera els territoris que la componen, de manera indeterminada i sense ni tan
sols citar-los, regions i nacionalitats. Si el concepte regió  fa referència a un fragment geogràfic de la
unitat  nacional,  la  interpretació  que  s’ha  fet  del  concepte  de  nacionalitat  és  la  de  reconèixer
l’existència de certes identitats històriques i/o culturals però sense atorgar-los el reconeixement
polític de nació.
La Constitució espanyola, però, no reconeix cap diferència entre regió i nacionalitat, i ha pretès
superar qualsevol ambigüitat o contradicció unificant regions i nacionalitats en el concepte comú de
comunitat  autònoma,  tot  reforçant  la  uniformitat  mitjançant  lleis  com  la  LOAPA  en l’estratègia
política del café para todos .
Des d’aquesta concepció, s’ha anat construint l’imaginari col·lectiu que les comunitats autònomes
són simples organismes de descentralització que gestionen al seu territori les competències que
l’administració central els cedeix. De fet, aquesta concepció està tan arrelada que la majoria de lleis
que s’aproven al Congrés envaeixen competències autonòmiques, fet que provoca una progressiva
recentralització estatal. 
La negació de qualsevol dret històric previ a la Constitució pretén reforçar la idea d’Espanya com a
nació única. Malgrat això, el preàmbul de l’Estatut d’Autonomia de Catalunya del 2006 reconeixia
Catalunya  com  a  nació,  entroncant  així  amb una  tradició  històrica  i política  que  ve  de  lluny.
Tanmateix, lluny de reconèixer el dret a decidir de qualsevol nació històrica, la Constitució estableix
la subtil amenaça que l’exèrcit garantirà la integritat territorial de la nació espanyola, passant per
sobre de l’exercici dels drets democràtics i el dret internacional a l’autodeterminació. 
Negació de la realitat pluricultural i plurilingüística
La construcció de la identitat nacional espanyola s’ha fet a partir de la cultura i la llengua d’una de
les parts, la castellana, que s’ha anat imposant al llarg de la història per damunt de les altres amb
una clara intenció d’assimilació cultural. 
L’Estat no és neutral ni imparcial pel que fa a la cultura i a la identitat de la seva ciutadania. En el pla
cultural i lingüístic, les elits i oligarquies que controlen l’aparell administratiu i el repartiment dels
recursos estan plenament compromeses amb una identitat nacional de matriu castellana. Aquesta
intenció es fa especialment explícita pel que fa a la llengua, fins al punt d’anomenar la llengua
102
Programa eleccions generals 2019
Esquerra Republicana
castellana, de forma premeditada i intencionada, com a “espanyol”,  en detriment de les altres
llengües parlades distintes a la castellana. 
Tot i que des del final de la dictadura i la instauració de la monarquia parlamentària s’han fet passos
per garantir certs espais de llibertat lingüística i cultural a les minories nacionals, la realitat és que la
naturalesa de l’Estat i la seva configuració legal continua sent molt adversa. L’exercici dels drets
lingüístics no està garantit per les administracions, malgrat que siguin oficials i estiguin reconegudes
legalment als respectius territoris que hi són pròpies.
Aquesta situació porta a nombrosos casos de vulneracions dels drets de la ciutadania de llengua
catalana  per  part  de  funcionaris  públics,  també  en  aquells  casos  en  què  es  tracta  de  drets
reconeguts per alguna llei. El caràcter profundament ideològic de bona part de les institucions i
administracions de l’Estat fa que aquestes vulneracions siguin tolerades, fet que genera un clima
d’impunitat que afavoreix l’autocensura en l’ús de les llengües pròpies en els parlants del català i
altres llengües oficials de l’Estat.
La Constitució espanyola afirma en el seu article 3 que les llengües cooficials de l’Estat seran
objecte d’especial respecte i protecció. Aquest article, que forma part del redactat de la carta
magna,  és  un  dels  exemples  de  com  el  nacionalisme  espanyol,  que  s’autoproclama
constitucionalista i defensor absolut del principi de legalitat, és capaç d’ignorar la legalitat quan
aquesta no s’adequa als seus posicionaments.
Segons el text constitucional, el castellà no és d’ús obligatori. L’única obligació que emana de la
Constitució és la d’entendre el castellà, no la d’utilitzar-lo. L’ús és un dret, però no una obligació.
Per descomptat, el supremacisme lingüístic espanyol defensa que el castellà és d’ús obligat o d’ús
necessari en tots els àmbits d’abast estatal. No així l’ús de les llengües cooficials als respectius
territoris, ja que aquestes haurien d’estar en una posició subordinada. 
Recentment, hem pogut veure debats incendiaris sobre si és necessari establir el català com un
requisit per treballar a les administracions estatals als territoris de parla catalana. Aquest canvi
hipotètic suposaria l’assumpció i la resolució per part de l’Estat d’un problema estructural com és la
falta de preparació del seu personal als territoris de parla catalana, fet que pot generar situacions de
discriminació greus. A més, l’adopció del català com a requisit permetria avançar cap al compliment
de la Carta Europea de les Llengües Regionals o Minoritàries, compromís internacional adquirit per
Espanya quan la va ratificar fa més de quinze anys. 
Evidentment,  les  forces  polítiques  majoritàries  de  l’Estat  han  impedit  sistemàticament  que  els
parlants del català, el basc, el gallec, l’aragonès, l’asturlleonès o l’occità poguessin exercir els seus
drets lingüístics en igualtat de condicions. Les dades presentades per institucions com Plataforma
per la Llengua indiquen que l’any 2016 i el 2017 les discriminacions lingüístiques patides pels
parlants de català van augmentar. Amb tot, és probable que l’augment percebut hagi estat causat
per un increment de les denúncies i del focus mediàtic posat sobre les discriminacions, així com
també per una major consciència dels catalanoparlants dels seus drets. 
Sigui com sigui, és evident que l’Estat espanyol no és en cap cas un estat homologable a les
democràcies avançades quant al respecte envers les minories nacionals i lingüístiques històriques,
contràriament a allò que propaga el discurs oficial.  
103
Programa eleccions generals 2019
Esquerra Republicana
Atac al model d’escola catalana
El model d’escola catalana és un model d’èxit pedagògic com han avalat diverses organitzacions
internacionals. L’escola catalana és també un dels grans actius de l’autogovern, perquè ha permès
cohesionar un poble divers com el català i garantir un assoliment de competències imprescindible
per mantenir activat l’ascensor social i garantir la igualtat d’oportunitats.
Des dels aparells de l’Estat i els agents més reaccionaris del règim fa temps que es perpetra una
estratègia d’assetjament i difamació del model d’escola que té com a objectiu la imposició d’un
model de segregació als centres catalans per instrumentalitzar la llengua i fer guerra identitària. El
model català garanteix el coneixement tant del català com del castellà.
Un cop més, la concepció castellanocèntrica i centralista de l’Estat s’imposa per eliminar qualsevol
diferència i centrifugar les identitats de les nacions de l’Estat utilitzant en aquest cas l’educació.
Homogeneïtzar  i  uniformitzar  a  partir  de  la  llengua  des  de  l’educació  o  des  dels  mitjans  de
comunicació els serveix per construir el seu fals relat d’una Espanya uninacional on només hi pot
haver una identitat, una bandera i una llengua.
Aquestes forces reaccionàries volen construir un model educatiu que separi els alumnes per raó de
llengua i divideixi els estudiants. Nosaltres apostem i defensem un model integrador que aposti per
la coeducació i permeti superar bretxes, ja siguin lingüístiques, econòmiques, culturals o religioses.
La convicció de que som un sol poble davant les envestides de l’Estat.
Un altre dels elements de preocupació de les estructures de poder davant l’èxit del model educatiu
català és l’enorme consens intern que té entre la societat catalana. La defensa d’aquest model és
compartida avui per una amplíssima majoria de la societat catalana, més enllà de les opcions
polítiques del conjunt de la ciutadania, així com de les diferents perspectives dels agents educatius.
Pretendre trencar aquest consens, i generar un problema on no n’hi ha cap, és una irresponsabilitat
que situa aquells que el volen trencar al marge de la centralitat i del sentit comú.
La trajectòria de l’escola catalana ve de lluny, de l’Escola Moderna, de les escoles Montessori i el
moviment d’Escola Nova, de Rosa Sensat i el Patronat Escolar de Barcelona, dels institut escola de
la Generalitat republicana, dels moviments de renovació pedagògica dels anys seixanta, de les
escoles d’iniciativa social i del CPEPC, de les mobilitzacions per l’escolarització de tots els nens i
pels drets laborals, del treball per l’escola inclusiva, del consens social i polític i de la comunitat
educativa del model d’immersió lingüística. Tot aquest llegat ens ha portat fins on som i no ens el
deixarem prendre.
Atac a l’espai català de mitjans de comunicació
Els talls de TV3 a les illes Balears i al País Valencià durant la dècada dels noranta per part de
governs del Partit Popular van encetar el que des de llavors ha sigut la guerra pel control de l’opinió
pública i la coerció de la llibertat d’expressió.
El sistema català de mitjans de comunicació, malgrat totes les seves mancances i limitacions, ha
estat capaç de construir una cosmovisió de la realitat que reflecteix la pluralitat de la societat
catalana. 
104
Programa eleccions generals 2019
Esquerra Republicana
La capacitat de la ciutadania catalana d’informar-se a través de mitjans que escapessin del control i
del  seguidisme  del  relat  únic  de  l’Estat  ha  fet  que  tot  el  sistema  comunicatiu  català,  i  molt
especialment la Corporació Catalana de Mitjans Audiovisuals, hagi estat a la diana de totes les
ofensives de la dreta política i mediàtica. Per al règim, que un ciutadà pugui informar-se a través de
canals que no estiguin sota estricta obediència de les directrius que el sistema mediàtic espanyol
imposa pot posar en risc l’estabilitat de l’ statu quo .
Els recents atacs i amenaces de tancament o intervenció via 155 dels mitjans de comunicació
públics són el darrer intent desesperat de posar fi a la llibertat d’informació i limitar l’accés de la
ciutadania a perspectives diferents. No podem obviar que aquesta estratègia s’emmarca també dins
d’un context de retrocés de la llibertat d’expressió propiciat gràcies a la llei mordassa i a l’ofensiva
judicial contra les institucions catalanes.
Persones estrangeres tractades com a mercaderia
La llei d’estrangeria (LOEX), aprovada l’any 1985 és la causant del racisme institucional que es
reflecteix en accions discriminatòries com l’accés a drets socials: padró, salut, treball, habitatge,
educació i l’exercici a la plena ciutadania (el dret a votar).
La mateixa llei permet que les persones siguin tractades com a mercaderia d’intercanvi. Un exemple
és que amb l’esclat de la crisi, les persones migrades van ser les primeres a patir l’impacte del seu
efecte: van perdre la feina, la residència que els havia costat cues i molts diners, conseqüència de
circuits burocràtics deficients. Les persones que es van hipotecar, van haver de tornar al seu país
amb un deute inassumible i els que havien aconseguit portar la seva família van haver de patir una
nova migració de tornada.
També és la responsable de la desprotecció i la vulneració jurídica de les persones que són
tancades als centres d’internament d’estrangers (CIE) i que obeeix a la llei del Parlament de la Unió
Europea de la denominada Directiva de retorn (115/2008), més coneguda en el context dels Drets
Humans com a directiva de la vergonya . Aquesta directiva autoritza la privació de llibertat de tota
persona estrangera no comunitària que es trobi de manera irregular al territori europeu, per un
període de fins a divuit mesos (un any i mig), pel sol fet de no tenir papers i no ser europeu de la
Unió.
Finalment, aquesta llei posa en contínua contraposició l’administració de l’Estat espanyol com a
responsable de la gestió dels fluxos migratoris amb les administracions autonòmiques i les entitats
socials que acaben fent la feina de la gestió de les persones que estan en una posició de contínua
vulnerabilitat perquè així ho preveu la llei d’estrangeria.
105
Programa eleccions generals 2019
Esquerra Republicana
B) CONSTRUÏM UNA REPÚBLICA DIVERSA CULTURALMENT AVANÇADA
Els Països Catalans han viscut la transformació demogràfica més gran d’Europa en el segle  XXI.
Catalunya, per exemple, ha passat de 6,3 a 7,5 milions d’habitants en només dotze anys. És la
tercera vegada que ens passa en els darrers cent anys, però aquesta vegada la diversitat ve de tot
el món, acollim nous catalans i noves catalanes amb origen de cent 183 estats diferents i que parlen
més de 300 llengües. Aquest no és un canvi conjuntural, ha vingut per quedar-se.
Avui som un país més obert, amb més intercanvis, amb més habilitat per relacionar-nos amb el
món. Aquests canvis requereixen també un esforç d’acomodació mútua que no sempre és fàcil.
Hem de construir un nou nosaltres, inclusiu, on poder exercir la ciutadania, la corresponsabilitat, la
solidaritat entre les persones que comparteixen una mateixa societat, que se saben i es reconeixen
membres d’un sol poble. Divers, certament, però amb voluntat de ser un sol poble. Construir aquest
nou sentit de pertinença, compartit per tothom, és una necessitat imprescindible per al benestar, la
cohesió i l’equitat. Això vol dir que fer ciutadania sigui fer república, fer que les persones que vivim
juntes siguem tota la ciutadania, persones que tenim els mateixos drets i deures, i que estem
compromeses amb el bé comú. 
Fer ciutadania, fer república, vol dir respectar i valorar la diversitat i combatre totes les ideologies de
l’odi. Com més capaç sigui la nostra societat de reconèixer aquesta diversitat i les aportacions de la
seva ciutadania, més ciutadans s’hi identificaran i se’n sentiran membres i contribuiran de manera
més efectiva a la cohesió social.
Fer ciutadania, fer república requereix un projecte nacional obert i inclusiu, d’impuls popular i basat
en el reconeixement de la pròpia diversitat que no només procura donar resposta a les aspiracions
polítiques del sobiranisme català i de les esquerres transformadores, sinó que s’adequa a les
exigències i a les condicions que plantegen l’era global i les noves societats en xarxa. Així, el
republicanisme independentista, i d’esquerres, com a laboratori avançat d’experiències del canvi
social i polític es representa com un marc teòric i polític útil per estimular el projecte més ambiciós
de transformació socioeconòmica i d’aprofundiment democràtic que hi ha en marxa a Europa. 
Aquesta  transformació  social  s’ha  de  projectar  en  multiplicitat  de  polítiques  públiques,  però,
segurament, la cultura és un dels instruments capitals de transformació social. La cultura conté els
estils de vida, les sensibilitats, l’energia i el talent creatiu, les perspectives, els relats, les formes de
consciència i les aspiracions de tota la comunitat. Per tot això, la cultura ens pot permetre concebre
quina mena de societat volem bastir i compartir i utilitzar l’economia i la política per dur a terme de
forma concreta els propòsits formulats. Transformar la societat vol dir donar a la cultura un paper
central en l’economia, la societat i en la política.
La cultura és la clau de volta que ha de sustentar la revisió crítica de la pròpia tradició –tradicions– i
empeltar-la de tradicions noves, debatudes i triades per les generacions actuals. La cultura conté
els nostres llenguatges, l’educació i la comunicació, l’art, la ciència i la història. La cultura és el
receptacle més inclusiu de la diversitat de les experiències de les persones que componen la nostra
societat; i és també la suma de les expressions, reflexions, propostes i projectes que deriven
d’aquelles experiències i que contribueixen al procés de construcció d’un nou marc de convivència
en el qual tota la ciutadania tingui els mateixos drets i deures i el mateix compromís amb el bé
comú.
106
Programa eleccions generals 2019
Esquerra Republicana
Una societat culta és una societat informada i amb criteri i, per tant, amb capacitat de progrés social
i econòmic. Posar la cultura al mig de la societat és dotar-la d’un poderós instrument de canvi
social, d’una palanca que actuï sobre la base d’un sistema educatiu inclusiu i transversal, plurilingüe
amb  el  català  com  a  llengua  vehicular,  capdavanter  en  igualtat  de  gènere  i  fonamentat  en
l’aprenentatge de l’autonomia personal. 
Posar  la  cultura  al  centre  de  les  polítiques  públiques  vol  dir  enfortir  el  nostre  teixit  cultural
professional, associatiu i empresarial. Suposa també assegurar la presència de la cultura en tot el
territori i possibilitar l’expressió del talent creatiu mitjançant una bona xarxa d’equipaments i serveis
culturals. Tot això, tenint en compte també que sense activitats artístiques i culturals que se situen
al marge de les indústries i del mercat, sovint de caràcter popular, cap sistema cultural és complet.
També, però, posar la cultura al centre de la societat, vol dir repensar la manera com la cultura pot
incidir en el model social. Per això serà imprescindible posar en valor el paper de la dona en les
polítiques i institucions culturals. El canvi en l’imaginari col·lectiu derivat de la perspectiva de la
dona  pot  i hauria  de  ser  el fulcre  on  es  recolzi  la  palanca  de  la  cultura  com  a  element  de
transformació social.
Comprendre el sentit transformador de la cultura és una de les claus del projecte republicà i
independentista. Només amb una connexió estreta entre el sistema educatiu, el sistema cultural i el
sistema  de  comunicació  trobarem  les  millors  oportunitats  d’eixamplar  els  segments  socials
compromesos amb el progrés, l’equitat i la cohesió social. Deixem la cultura al centre de la societat i
no només millorarà el benestar, sinó també, i principalment, la qualitat democràtica de la societat.
EL CATALÀ, LLENGUA VERTEBRADORA D’UNA SOCIETAT PLURILINGÜE
La República ha de vetllar pel respecte dels drets individuals i col·lectius de tota la seva ciutadania, i
la llengua n’és un exemple paradigmàtic. A Catalunya es parlen prop de 300 llengües, per tant, la
societat catalana és plurilingüe. I, com a tal, cal abordar la política lingüística aprofitant aquesta
diversitat i garantint que ningú sigui discriminat per raó de llengua. El català i l’occità, com a
llengües  pròpies  de  Catalunya,  així  com  la  llengua  de  signes  catalana,  han  d’esdevenir
vertebradores de la nova República, que les ha de dotar de les eines adients perquè es preservin al
territori  que  els  és  propi i garantir-ne  el futur.  De  la  mateixa  manera,  e l castellà  ha  de  tenir
reconeguts  els mateixos  drets lingüístics  individuals  que en la  legislació  espanyola  actual.  En
aquest àmbit, els pilars fonamentals de la República són els següents:
1.Un marc jurídic garant dels drets lingüístics  de tota la ciutadania en què el català i l’occità,
com a llengües pròpies, siguin les llengües vertebradores de la República, el castellà tingui
reconeguts els mateixos drets que en l’actualitat i la llengua catalana de signes hi sigui present. 
2.Els  Països  Catalans,  l’espai  natural  de  la  llengua  catalana  on  cal  aspirar  a  la  plena
normalització de l’ús de la llengua en tots els àmbits.
3.La  pluralitat  lingüística  com  un  valor  col·lectiu  i  una  oportunitat  en  l’economia  del
coneixement per tal que les llengües parlades i signades siguin promogudes en tots els àmbits.
4.L’educació, el planter de la ciutadania poliglota  mitjançant un sistema educatiu universal,
inclusiu i d’acollida que no faci diferències per raó de llengua i que, preservant el model
d’immersió lingüística, estigui orientat al plurilingüisme. 
107
Programa eleccions generals 2019
Esquerra Republicana
5.Una administració eficaç, respectuosa i modèlica en l’atenció de la diversitat lingüística
mitjançant l’establiment regulat dels usos administratius de les llengües que es parlen.
6.Un espai català de comunicació  en el qual caldrà regular els operadors de serveis perquè
promoguin els valors de la diversitat lingüística i les polítiques lingüístiques de la República.
7.El  català,  una  llengua  amb  presència  al  món  amb  un  estat  que  vetllarà  pel  seu  ús  i
reconeixement en tots els organismes internacionals.
Propostes per a la República Catalana:
•El català i l’occità seran les llengües de la nova República , en tant que llengües pròpies. La
República haurà de garantir a tota la ciutadania el dret de conèixer-les i de parlar-les, almenys
una de les dues.
•El castellà haurà de tenir reconeguts els mateixos drets lingüístics individuals que en
l’actualitat  li reconeix la legislació espanyola.
•La llengua de signes catalana (LSC) haurà de tenir el mateix estatus jurídic  que el català i
l’occità i garantir-ne els drets lingüístics de les persones signants en tots els usos públics.
•La pluralitat lingüística serà reconeguda com un valor col·lectiu i una riquesa social  de
manera que totes les llengües parlades i signades a Catalunya hauran de ser  promogudes en
tots els àmbits . 
•El  plurilingüisme  serà  promogut com  a  oportunitat  en  l’economia  del  coneixement  i
l’empresa haurà de ser la punta de llança del nou model de gestió lingüística en un món
globalitzat. L’intercanvi  lingüístic  entre  els  territoris  de  parla  catalana  i  occitana  es
promourà estrenyent el llaços de col·laboració institucional, afavorint les relacions econòmiques
mútues, consolidant un espai comunicatiu comú i fomentant espais de trobada i intercanvi
cultural en tots els àmbits.
•Establiment  d’un  nou  pla  de  llengües  en  el  sistema  educatiu  que  reforci  el  model
d’immersió lingüística i que fomenti el plurilingüisme . El català, i l’occità a l’Aran, seran les
llengües vehiculars de l’educació en tots els nivells de l’ensenyament, on l es llengües d’origen
de la immigració formaran part dels plans educatius  i on es promourà l’adquisició d’un alt nivell
de competència lingüística en segones i terceres llengües segons el pla lingüístic de cada
centre educatiu. Creació d’una ISO de qualitat lingüística  per ser creatius i pioners en la
gestió lingüística empresarial i capdavanters de les indústries de la llengua i de les tecnologies
de la societat del coneixement.
•Protecció de l’etiquetatge de productes i publicitat en català o occità  sens perjudici d’altres
llengües.
•Consolidació d’un espai català de comunicació  a través de la reciprocitat dels mitjans de
comunicació públics i privats dels Països Catalans, i entre Occitània en el cas de l’Aran, i vetllar
per la presència del català i l’occità en la indústria audiovisual. 
108
Programa eleccions generals 2019
Esquerra Republicana
Mentrestant, mesures que presentarem al Congrés i al Senat:  
•Modificar el Reglament del Congrés dels Diputats per tal que el català, el basc, el gallec,
l’aragonès, l’asturlleonès, l’occità i les llengües de signes siguin llengües d’ús i de treball de la
seva activitat.
•Aprovar  la  llei  de  llengües  que  reconegui  el  català,  el  basc,  el  gallec,  l’aragonès,
l’asturlleonès,  l’occità  i  les  llengües  de signes com a llengües  oficials a tot l’Estat ,
reconeixent així la realitat plurilingüística de l’Estat, garantint els drets lingüístics dels seus
parlants en l’àmbit de l’administració i els serveis públics i promovent el seu ús en els mitjans de
comunicació i en les relacions comercials.  
•Instar l’Estat a fer la petició perquè el català i l’occità siguin llengües oficials a la Unió
Europea i al Parlament Europeu. 
UN PROJECTE EDUCATIU DE PAÍS
La República ha de bastir un projecte educatiu de país que garanteixi el dret a l’educació per a
tothom i que, prenent com a fonament la igualtat, l’equitat i la justícia social, ofereixi una educació
gratuïta i de qualitat. Un model educatiu i d’excel·lència que, com a servei públic, garanteixi la
igualtat d’oportunitats i la inclusió educativa, prioritzi la millora dels resultats i, en el qual, la formació
professional sigui un element cabdal en l’equitat i en la competitivitat del sistema productiu. Un nou
model lleial als valors republicans i compromès fermament en el poder transformador que pot tenir
l’educació  per  formar  la  ciutadania  de  la  República  Catalana  i  garantir-ne  la  cohesió  social.
L’assumpció de quotes creixents de responsabilitat pública per part de tots els centres educatius,
amb independència de la titularitat i del projecte educatiu de cada centre, permetrà avançar cap a la
integració del conjunt del sistema educatiu en un únic model educatiu públic, laic, universal i en
català.  En aquest àmbit, els pilars fonamentals de la República són els següents:
1.Un servei públic educatiu que garanteixi la igualtat d’oportunitats i la inclusió educativa
per  tal  d’aconseguir  l’èxit  educatiu  de  tot  l’alumnat  sense  cap  discriminació,  amb
corresponsabilitat  de  tots  els  agents  de  l’entorn  educatiu,  i  a  partir  d’un  pacte  nacional
d’educació que posi les bases de consens de la nova llei d’educació de Catalunya. 
2.Servei  públic  que  prioritzi  la  millora  dels  resultats  educatius  de  l’alumnat  i  la  seva
formació integral  amb un nou paradigma educatiu que situï l’alumnat al centre del sistema,
amb un model basat en l’aprenentatge i en l’adquisició de competències, amb autonomia de
centres per fer projectes educatius i amb bona dotació dels equips docents. 
3.Formació professional amb un efecte positiu en l’equitat i en la competitivitat del sistema
productiu, que consideri les necessitats formatives del sistema educatiu i del model productiu
amb visió estratègica, i que integri la formació inicial, la formació ocupacional i la formació
contínua.
Propostes per a la República Catalana: 
•Un  pacte  nacional  d’educació  que  elabori  les  bases  de  la  nova  llei  d’educació  de
Catalunya  per organitzar el trànsit de l’actual sistema educatiu  ‒fortament depenent de lleis
109
Programa eleccions generals 2019
Esquerra Republicana
estatals ‒ a un de propi i que determini, des del consens educatiu i social, quina és l’educació
que volem oferir.
•Un servei públic educatiu que garanteixi el dret a l’educació a tothom  i que, prenent com a
fonament la igualtat, l’equitat i la justícia social,  ofereixi una educació laica, gratuïta i de
qualitat  en l’educació obligatòria i postobligatòria, dels 3 als 18 anys. 
•Un projecte educatiu en corresponsabilitat amb les famílies, els ajuntaments i la societat ,
que reforci la participació activa de les famílies en l’educació dels seus fills, que promogui la
corresponsabilitat  dels  ajuntaments  amb  l’administració  educativa  i  la  interconnexió  amb
l’entorn. Un projecte educatiu de país capaç de donar una resposta comunitària als reptes
educatius.  L’alumne ha de ser el centre del sistema educatiu , que l’ha de fer protagonista del
seu propi procés d’aprenentatge impulsant la seva capacitat crítica i creativa, i amb una escola
que acompanyi, orienti i entengui la diversitat com una riquesa. 
•Autonomia dels centres que, a partir del projecte educatiu de centre, han de respondre a les
singularitats  de  cada  comunitat  educativa  amb  l’impuls  de  les  formes  organitzatives
desenvolupades que millor responguin a les seves necessitats i als objectius fixats.
•Redefinició dels lideratges en educació , a través de l’impuls al lideratge pedagògic que han
d’exercir les direccions dels centres i la inspecció educativa, amb una aposta clara pel lideratge
compartit i distribuït dins dels centres educatius.
•Un model lingüístic educatiu  que potenciï el català com a llengua vehicular dins un projecte
plurilingüe i intercultural.
•Una  escola  inclusiva  que  garanteixi  la  inclusió  de  tots  els  alumnes  i  que  compensi  les
desigualtats  i que, amb un finançament asimètric adaptat a les necessitats reals dels centres i al
seu context social, ofereixi l’atenció educativa adequada a tot l’alumnat .
•Beques de transport i menjador i ajuts en el primer cicle de l’educació infantil  (0-3 anys) i
en els ensenyaments postobligatoris per a totes les famílies que ho necessitin.
•Pla de xoc contra l’abandonament escolar prematur i la segregació , amb una inversió
específica als centres d’alta complexitat social i actuacions d’educació inclusiva i que potenciïn
el retorn educatiu i la inserció socioprofessional.
•Reforma integral de la formació inicial del professorat i de la formació permanent  per
aconseguir que l’ofici docent estigui entre els més qualificats i socialment reconeguts, adequant
els seus plans a les necessitats dels sistema i a les innovacions tecnològiques i socials.
•Impuls de l’institut escola com a fórmula més adequada per a l’ensenyament públic  per
garantir un itinerari formatiu coherent i de continuïtat en l’ensenyament bàsic i per superar la
fragmentació curricular entre els ensenyaments.
•Pacte nacional per a la formació professional per elaborar una nova llei de la formació
professional  que compti amb la participació i el compromís de les administracions educativa,
laboral i econòmica, les organitzacions empresarials i sindicals i altres institucions amb l’objectiu
d’establir  les  bases  que  facilitin  el  desenvolupament  productiu  i  econòmic  preveient  les
necessitats de formació i qualificació de les empreses i les persones.
110
Programa eleccions generals 2019
Esquerra Republicana
•Establiment d’un model  de  formació professional  dual  obert i flexible  que  permeti la
contextualització als diferents tipus d’empreses d’acord amb el model productiu.
Mentrestant, mesures que presentarem al Congrés i al Senat:
•Modificar la LOMCE perquè no permeti cap tipus de segregació , a través de retirar el
finançament públic del centre, ja sigui per raó de gènere, social o religiosa.
•Demanar  la  competència  exclusiva  del  govern  de  la  Generalitat  en  l’elaboració  dels
currículums  en qualsevol etapa educativa.
UNA REPÚBLICA CREATIVA QUE INVERTEIXI EN CULTURA
La lliure pràctica cultural ha d’esdevenir la columna vertebral dels valors cívics, ha de quedar
establerta com un dret constitucional bàsic i ser considerada el quart pilar de l’estat del benestar.
Cal garantir l’accés lliure i universal a la cultura com un dret fonamental inalienable, que fomenti el
pensament crític i impulsi la creativitat en totes les seves formes d’expressió. Catalunya té en la
seva cultura una de les millors cartes de presentació, i la República és una oportunitat per donar-la
a conèixer al món.  En aquest àmbit, els pilars fonamentals de la República són els següents:
1.Un país que faci de la cultura el quart pilar de l’estat del benestar , generalitzant la pràctica i
el gaudi de la cultura en totes les seves formes, fomentant la conservació, la difusió i l’accés al
patrimoni cultural i garantint el creixement i la qualitat de la producció cultural.
2.Un  país  culte,  cohesionat  i  fort  en  la  seva  identitat , que  impulsi  la  creació  lliure,  el
pensament crític i el gaudi estètic com a fonament de la cultura entesa com a tal, més enllà del
mer entreteniment.
3.Un país creatiu que no tingui por del talent i en què l’excel·lència de la creació catalana sigui
l’objectiu del conjunt de les polítiques culturals públiques.
Propostes per a la República Catalana:
•Incloure el dret a la creació cultural i al seu accés com un dret constitucional bàsic,
assegurar la possibilitat de la pràctica cultural al conjunt de la ciutadania i a tot el territori i vetllar
per la preservació i la difusió del patrimoni material i immaterial existent en les seves diverses i
diferents formes.
•Establir un marc legal i pressupostari que garanteixi l’excepcionalitat cultural  de manera
que procuri per la seva preservació, enriquiment i actualització.  El pressupost destinat a les
polítiques culturals no podrà ser, en cap cas, inferior al 2% del pressupost global del govern.
•Donar suport a la creació i a l’emprenedoria cultural  de manera que esdevingui un dels
motors econòmics del país.
•Promoure el patrimoni i les produccions culturals  com a element de captació de visitants.
•Assegurar una presència suficient i equilibrada d’equipaments culturals  distribuïts per tot
el país tant de caire local com nacional.
111
Programa eleccions generals 2019
Esquerra Republicana
•Proposar una governança de la cultura que superi el simple dirigisme polític  ‒i tal vegada
també el corporatiu ‒ i la visió reduccionista de la cultura a una mera indústria productiva més,
que també qüestioni l’actual supremacia dels indicadors purament quantitatius i que introdueixi
criteris d’excel·lència en tota la cadena de valor de la cultura.
•Consensuar unes bases que permetin un pacte per a la defensa dels drets dels autors a
la seva obra , que faciliti l’establiment de models de negoci basats en l’entorn digital i que faciliti
i promogui l’accés a la cultura.
•Aprovació de l’estatut de l’artista  per establir una fiscalitat i un règim de la seguretat social
catalana adaptada a les necessitats dels diferents agents de la cultura.
•Promoure la interculturalitat i l’expressió de les diferents cultures existents  i la seva
interrelació de manera que en sorgeixi un enriquiment mutu.
•Repensar,  reorganitzar  i millorar  l’ensenyament artístic  per tal de fomentar la  pràctica
cultural, el desenvolupament del talent creatiu i facilitar la creació de centres d’excel·lència.
•Garantir circuits culturals públics i privats  que permetin fer arribar la producció cultural
catalana a tothom i arreu del país.
•Establir estratègies de diplomàcia cultural  que permetin fer de la nostra cultura una de les
cartes de presentació del país al món.
Mentrestant, mesures que presentarem al Congrés i al Senat:  
•Desaparició del Ministeri de Cultura i transferència íntegra de les seves competències  i la
corresponent dotació pressupostària a la Generalitat de Catalunya, la Generalitat Valenciana i
el govern de les illes Balears. La representació internacional dels afers culturals de l’Estat
espanyol es durà a terme rotatòriament a través de les comunitats autònomes.
•Transferència de tots els equipaments i béns culturals  dels quals és titular el Ministeri de
Cultura a la Generalitat de Catalunya, la Generalitat Valenciana i el govern de les illes Balears,
així com les partides pressupostàries destinades al seu manteniment.
•Transferència de la titularitat i gestió de l’1% cultural  de l’administració general de l’Estat a
la Generalitat de Catalunya, la Generalitat Valenciana i el govern de les illes Balears. 
•Aplicació de l’IVA reduït del 4%  a tots els productes culturals, amb independència del seu
suport físic o digital.
•Oficialització de la representació fixa i de ple dret de la Generalitat de Catalunya en els
organismes culturals internacionals  com la Unesco.
•Transferència de la competència en matèria de propietat intel·lectual  a les comunitats
autònomes. 
112
Programa eleccions generals 2019
Esquerra Republicana
UN ESPAI DE COMUNICACIÓ PER A UNA CIUTADANIA LLIURE I INFORMADA
La  República  Catalana  s’ha  de  dotar  d’uns  mitjans  de  comunicació  públics  potents,  amb  un
finançament adequat que permeti mantenir la qualitat i la producció pròpia, al mateix temps que ha
de  ser  el  motor  de  la  indústria  audiovisual  del  país.  Hem  d’impulsar  un  pacte  nacional  per
l’audiovisual, amb el màxim consens possible, i hem de treballar per ser un referent europeu en la
creació de continguts per a les diverses  plataformes audiovisuals.  En aquest àmbit, els pilars
fonamentals de la República són els següents:
1.Un espai radioelèctric nacional  que contribueixi a la cohesió social amb uns mitjans de
comunicació plurals que emetin des d’una òptica catalana i amb respecte per la llengua.
2.Un paper preeminent dels mitjans de comunicació públics  potenciant-ne la qualitat, els
continguts  i  el  compromís  amb  la  veracitat  informativa,  el  pluralisme  ideològic  i  l’ètica
periodística.
3.Fer dels Països Catalans un espai de comunicació  com a expressió de la seva  realitat
cultural i lingüística i reforçar-ne els vincles i la consciència col·lectiva.
4.Crear  la  marca  audiovisual  Made  in  Catalonia  per  enfortir  l a  indústria  audiovisual  i
cinematogràfica i convertir Barcelona en la capital comunicativa mediterrània.
5.Apostar  per  les  noves  pantalles  i  els  nous  models  de  negoci  com  a  generadors  de
continguts i noves oportunitats de negoci del sector audiovisual. 
6.Catalunya ha de ser un país creator friendly , que aposti per l es indústries creatives cada cop
més presents en l’estil de vida de les persones i en l’economia global.
Propostes per a la República Catalana:
•Ordenar l’espai radioelèctric , en tant que autoritat competent, d’acord amb les directives
establertes per la ITU (Unió Internacional de Telecomunicacions) i la Unió Europea.
•Concedir  llicències  d’emissió  de  les  ràdios  i  televisions  amb  criteris  de  veracitat
informativa, pluralisme ideològic i corresponsabilitat social, així com culturals i lingüístics, com
ara  l’ús  de  les  llengües  catalana  i  occitana,  i  l’emissió  de  continguts  produïts  als  Països
Catalans.
•Afavorir la implantació de mitjans privats  i ajustar a la nova legislació audiovisual els serveis
de televisió digital de pagament, independentment d’on tinguin la seu social o operativa, per
garantir l’oferta de continguts d’interès nacional i local.
•Impulsar uns mitjans de comunicació públics forts  –d’acord amb un model pluricultural i
plurilingüístic– i independents dels poders governamentals.
•Dedicar més recursos a la producció de continguts  per consolidar una indústria audiovisual
potent,  innovadora, pluricultural i plurilingüística  a través  d’un  pla  transversal d’inversió  en
indústries creatives que impliqui la CCMA i l’Institut Català de les Empreses Culturals. 
•Promoure Catalunya com un centre de mitjans i serveis de comunicació mediterranis  i
potenciar la Mobile World Capital com a dinamitzadora del negoci de continguts audiovisuals.
113
Programa eleccions generals 2019
Esquerra Republicana
•Impulsar programes d’alfabetització mediàtica per combatre la desinformació  i perquè els
estudiants de primària i secundària adquireixin competències en nous mitjans ( new media ) i
adoptin un rol de creadors i de consumidors crítics de nous mitjans.
Mentrestant, mesures que presentarem al Congrés i al Senat:  
•Concedir  un  nou  multiplex  per  fer  efectiva  la  reciprocitat  entre  TV3,  Àpunt  i  IB3  a
Catalunya, al País Valencià i a les illes Balears, així com també a la resta de l’Estat. 
•Suport a la creació de consells reguladors de l’audiovisual a les autonomies , coordinats
amb el CAC, i impuls d’un codi de conducta d’àmbit europeu per promoure el comportament ètic
a internet i la protecció del dret d’autor ( copyright ). Creació d’un Observatori de la comunicació
que faci i coordini la recerca.
UNA REPÚBLICA CATALANA PER A UNA SOCIETAT DIVERSA
La República Catalana  es  constituirà  com  una  societat diversa,  garantint els mateixos  drets  i
oportunitats per a tothom, promovent la interculturalitat i el plurilingüisme com a riquesa del país i
configurant una societat cohesionada, inclusiva i solidària d’acord amb els valors republicans i els
drets  humans.  Una  República  laica  amb  llibertat  de  creences  i  conviccions,  on  les  actituds
discriminatòries no tinguin cabuda i on la diversitat sigui viscuda i entesa com una cosa natural.  En
aquest àmbit, els pilars fonamentals de la República són els següents:
1.Seran nacionals de la República Catalana totes les persones que habitin a Catalunya  en
el moment fundacional i que tinguin la voluntat d’adquirir la nacionalitat catalana.
2.Interculturalitat per viure junts els que som diferents , desenvolupant una cultura cívica
comuna basada en els valors de la democràcia, la llibertat i els drets humans.
3.Un estat laic amb llibertat de creences i conviccions que garanteixi la lliure pràctica de les
creences i el pluralisme religiós partint del principi de laïcitat de l’espai públic. 
4.Itinerari d’acollida, acomodació i accés a la ciutadania, amb un disseny que marqui  que el
passat  mai  pugui  hipotecar  el  futur i que  l’esforç  es  valori  com  a  contracte  amb  el país
d’acollida.
5.Regulació dels fluxos migratoris  des d’una perspectiva real i objectiva de les causes de les
migracions per a la bona gestió de les entrades i sortides.  
6.Compromís amb el dret d’asil i la protecció internacional de les persones perseguides per
raó d’ètnia, llengua, opinió política, creença o qualsevol altra vulneració dels drets humans.  
Propostes per a la República Catalana:  
•Reconeixement de la plena ciutadania a totes les persones d’altres orígens que puguin
demostrar la voluntat de ser-ho , amb un tràmit administratiu previ. Les persones migrades
han  de tenir  garantit  l’accés  a  la  nacionalitat  catalana  el dia  fundacional de  la  República
Catalana amb els mateixos criteris de residència al territori que qualsevol altre ciutadà.
•Aprovació  de  la  llei  de  ciutadania  que  reguli  l’itinerari  i  la  durada  del  contracte  de
naturalització i en garanteixi la consecució en igualtat de condicions per a tothom.
114
Programa eleccions generals 2019
Esquerra Republicana
•Aprovació de la llei catalana de mobilitat humana  amb la creació de l’Agència Catalana de la
Mobilitat Humana, adscrita a l’Organització Internacional de les Migracions (ja prevista en la llei
d’acollida i pendent de creació).
•Establiment de convenis de doble nacionalitat amb els països d’origen  dels ciutadans de
Catalunya.
•Promoció de la interculturalitat i el plurilingüisme de la societat catalana  amb el català
com a llengua vertebradora, de cohesió i interacció.  
•Instauració d’actuacions d’acció positiva per prevenir el racisme i la xenofòbia  i evitar la
discriminació o l’exclusió social de tots els grups socials.
•La laïcitat com a espai de llibertat de consciència i de creences  i l’afavoriment del diàleg
interreligiós i del coneixement de les diverses tradicions religioses com a mesura per combatre
prejudicis  i  actituds  xenòfobes,  vetllant  de  manera  especial  contra  qualsevol  manifestació
islamòfoba.
•Aprovació de la llei del dret d’asil  i de la protecció subsidiària catalana amb un sistema per a
l’acollida i l’acomodació de les persones refugiades i sol·licitants de protecció internacional,
regulat i coordinat en l’àmbit nacional, implementat mitjançant els ens locals i les entitats sense
ànim de lucre.
Mentrestant, mesures que presentarem al Congrés i al Senat:
•Derogar la llei d’estrangeria i promoure la llei de mobilitat humana  que garanteixi el tracte
digne per a totes les persones mitjançant vies legals i segures, que permeti l’obtenció de la
nacionalitat per residència amb un màxim real de cinc anys i que f lexibilitzi la concessió de
permisos de residència.
•Ratificació del Protocol addicional núm. 16 al Conveni Europeu de Drets Humans ,  en
vigor des de l’1 d’agost de 2018. El protocol, ratificat per molts estats europeus, entre ells
França, comporta una ampliació de les facultats consultives del Tribunal Europeu de Drets
Humans. D’aquesta forma  es permetria que els més alts tribunals estatals puguin sol·licitar a
aquest tribunal, amb seu a Estrasburg, opinions consultives i l’assessorament oportú abans de
pronunciar-se sobre un tema en concret que pugui donar peu a interpretacions conflictives amb
el Conveni Europeu de Drets Humans.
•Instar  a  agilitzar  els  tràmits  per  complir  el  dret  a  viure  en  família  per  aconseguir  el
reagrupament familiar de les persones migrades.
•Instar al tancament dels Centres d’Internament d’Estrangers (CIE),  posar fi  a la pràctica
il·legal de les devolucions en calent i evitar la irregularitat sobrevinguda.
•Garantir el dret d’asil a les persones refugiades  descentralitzant el sistema d’acollida i creant
un fons d’acollida per finançar-ho.
•Reconèixer el dret a vot a tota la ciutadania .
•Elaborar una llei contra el racisme i la xenofòbia que tingui com a objectiu il·legalitzar les
pràctiques discriminatòries per raó d’origen i creença.
115
